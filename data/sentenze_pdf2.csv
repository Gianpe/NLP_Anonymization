link,text
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211207/snpen@s60@a2021@n45207@tS.clean.pdf,"SENTENZA sul ricorso proposto da Rosus Ioan (CUI 037E0SX), nato in Romania il 4/07/1991; avverso la sentenza del 13/09/2021 emessa dalla Corte di appello di Venezia visti gli atti, la sentenza impugnata ed il ricorso; udita la relazione svolta dal consigliere Fabrizio D'Arcangelo; udite le richieste del Pubblico Ministero, in persona del Sostituto Procuratore generale Simone Perelli, che ha concluso chiedendo l'inammissibilità del ricorso; udito il difensore, avv. Furio Faranda, che ha chiesto l'accoglimento del ricorso; RITENUTO IN FATTO 1. Con la sentenza impugnata la Corte d'appello di Venezia ha disposto la consegna all'autorità giudiziaria tedesca di Ioan Rosus, in esecuzione di un mandato di arresto europeo processuale emesso in data 12 agosto 2021 dal Penale Sent. Sez. 6   Num. 45207  Anno 2021Presidente: CRISCUOLO ANNARelatore: D'ARCANGELO FABRIZIOData Udienza: 06/12/2021Tribunale di Wuppertal per il reato di furto in abitazione asseritamente commesso dal soggetto richiesto in consegna in data 22/12/2021 a Velbert. 2. L'avv. Furio Faranda, nell'interesse del Rosus ricorre avverso tale sentenza e ne chiede l'annullamento, deducendo, con unico motivo, la violazione dell'art. 17, commi 2 e 2 bis, della legge n. 69 del 2005, in quanto la sentenza impugnata sarebbe stata emessa una volta decorso il termine perentorio posto dall'art. 17. Rileva il ricorrente che la Corte di appello di Venezia aveva indicato la causa del superamento del termine nella mancata traduzione del mandato di arresto e in un disguido nelle informazioni rilasciate dalla Cancelleria al difensore, ma il mancato o l'inesatto adempimento da parte della cancelliera, a qualsiasi causa, ascrivibile non sarebbe idoneo a integrare l'ipotesi della forza maggiore; in particolare il rinvenimento degli atti da inviare al difensore nella casella ""spam"" sarebbe superabile attraverso la normale diligenza e attenzione del personale incaricato e, dunque, sarebbe tutt'altro che inevitabile. CONSIDERATO IN DIRITTO 1. Il ricorso deve essere dichiarato inammissibile. 2. Il ricorso è stato presentato dall'Avv. Furio Faranda in data 18 settembre 2021 presso il Tribunale di Roma. L'art. 22, secondo comma, della legge n. 69 del 2005, tuttavia, in deroga alla disciplina generale in materia di presentazione dell'impugnazione delineata dall'art. 582, comma 2, cod. proc. pen., sancisce che «Il ricorso è presentato nella cancelleria della corte di appello che ha emesso il provvedimento, la quale lo trasmette alla Corte di cassazione...». La norma ha intenzionalmente recepito il più recente orientamento del giudice di legittimità circa l'inapplicabilità dell'art. 582, comma 2, cod. proc. pen., ritenuto incompatibile con le esigenze di celerità che improntano «la ratio ispiratrice del sottosistema normativo» (Sez. 6, n. 22821 del 23/07/2020, Ben Achur, Rv. 280147-01; Sez. F., n. 23953 del 20/08/2020 Fiore, Rv. 280147; Sez. F, n. 23954 deI20/08/2020, non mass.). Il ricorso è, peraltro, tardivo, in quanto il ricorso depositato presso il Tribunale di Roma in data 18 settembre 2021 è pervenuto alla Corte di appello di Venezia in data 30 settembre 2021 e, dunque, oltre il termine perentorio di ....._.24)9  cinque giorni previsto dall'art. 22, secondo comma, della legge n. 69 del 2005. 2 6. Alla stregua di tali rilievi il ricorso deve essere dichiarato inammissibile. Il ricorrente deve, pertanto, essere condannato, ai sensi dell'art. 616 cod. proc. pen., al pagamento delle spese del procedimento. In virtù delle statuizioni della sentenza della Corte costituzionale del 13 giugno 2000, n. 186, e considerato che non vi è ragione di ritenere che il ricorso siano stato presentato senza «versare in colpa nella determinazione della causa di inammissibilità», deve, altresì, disporsi che la ricorrente versi la somma, determinata in via equitativa, di tremila euro in favore della cassa delle ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Manda alla Cancelleria per gli adempimenti di cui all'art. 22, comma 5, della legge n. 69 del 2005. Così deciso il 6/12/2021. Il Consigliere estensore Il Presi'- te Fabrizio D'Arcangelo Anna <51- uolo "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46848@tS.clean.pdf,"SENTENZA sul ricorso proposto da: TESTA SILVIO nato a PRATO il 11/02/1976 avverso la sentenza del 08/07/2020 della CORTE DI CASSAZIONE di ROMA udita la relazione svolta dal Consigliere MAURA NARDIN; lette le conclusioni del Procuratore generale Penale Sent. Sez. 4   Num. 46848  Anno 2021Presidente: PICCIALLI PATRIZIARelatore: NARDIN MAURAData Udienza: 14/12/2021FATTO E DIRITTO 1. Con ricorso straordinario ex art. 625-bis cod. proc. pen. Silvio Testa, a mezzo del suo difensore, propone di impugnazione avverso la sentenza della Corte di cassazione della Terza Sezione Penale n. 23653/2020 con cui è stato dichiarato inammissibile il ricorso dal medesimo presentato avverso l'ordinanza con cui è stata rigettata la richiesta di riesame avverso il sequestro preventivo dell'autocarro di proprietà di Silvo Testa. 2. Con un unico motivo il a ricorrente fa valere l'errore di fatto consistito nell'avere la Corte di cassazione dichiarato l'inammissibilità del ricorso l'assenza di procura speciale al difensore da parte di Silvio Testa, ritenendo che la medesima fosse necessaria in quanto in medesimo aveva formulato istanza in qualità di terzo interessato alla restituzione del bene, benché dagli atti risultasse egli era indagato nel procedimento, sicché era sufficiente l'atto di nomina in atti. Ricorda che con il ricorso per cassazione si erano contestati i presupposti di applicabilità del sequestro preventivo, in ragione dell'occasionalità del contributo di Testa all'azione delittuosa, emergente dagli atti processuali, tanto da indurre la Suprema Corte in errore sulla qualità del ricorrente, considerato 'terzo interessato' dall'ordinanza gravata. Conclude per l'annullamento della sentenza. 3. Con requisitoria scritta ai sensi dell'art. 23, comma 8 d.l. 137/2020 il Procuratore generale presso la Corte di cassazione ha chiesto l'accoglimento del ricorso. 4. Il ricorso deve essere dichiarato inammissibile. 5. Le Sezioni Unite di questa Corte hanno affermato il principio, secondo cui ""Il ricorso straordinario per errore di fatto non è proponibile nei confronti delle decisioni della Corte di cassazione che intervengono ante iudicatum. (In motivazione la S.C. ha fatto riferimento, a titolo esemplificativo, ai provvedimenti emessi in fase cautelare, alle decisioni in materia di misure di prevenzione, a quelle in materia di rimessione del processo, alle decisioni processuali in materia di estradizione o di mandato di arresto europeo, nonché a quelle decisioni nelle quali la pronuncia della Cassazione, pur avendo come presupposto il giudicato, non è destinata ad incidere in alcun modo sull'accertamento della responsabilità, come nelle decisioni in materia di indennizzo per ingiusta detenzione o di riabilitazione). (Sez. U, Sentenza n. 13199 del 21/07/2016, dep. 17/03/2017, Nunziata, Rv. 269790; sull'inammissibilità del gravame straordinario in ordine ad un provvedimento di sequestro preventiva, cfr. specificamente: Sez. 4, Sentenza n. 22497 del 03/05/2007, Rv. 237015). 6. Sulla base di siffatta lettura della norma è stata ritenuta ""manifestamente infondata, in relazione agli artt. 3, 13, 24, 111 e 117 Cost.- quest'ultimo con riferimento agli artt. 5,6, e 13 CEDU) - la questione di legittimità costituzionale dell'art. 625-bis cod. proc. pen., nella parte in cui prevede che il ricorso straordinario per errore di fatto contro decisioni della Corte di cassazione sia esperibile solo dal condannato e non anche dall'indagato con riferimento ad errore rilevato in procedure incidentali (nella specie, pronuncia di inammissibilità del ricorso avverso ordinanza del Tribunale del Riesame), in quanto le decisioni emesse all'esito di queste ultime costituiscono giudicato allo stato degli atti e, come tali, essendo suscettibili di modificazione per la sopravvenienza di nuovi elementi, non sono munite del carattere dell'irrevocabilità, che connota invece i provvedimenti con cui viene resa definitiva una condanna. (Sez. 5, Sentenza n. 15368 del 19/01/2016, Grande Aaracri, Rv. 266565). 7. Essendo, in questo caso, il ricorso stato proposto avverso decisione inerente un provvedimento di natura cautelare ed incidentale, da un soggetto non 'condannato', il ricorso deve essere dichiarato inammissibile. 8. All'inammissibilità del ricorso consegue la condanna della ricorrente al pagamento delle spese processuali e della somma di euro duemila in favore della cassa delle ammende. P.Q.M. Dichiara inammissibile il ricorso e condanna la ricorrente al pagamento delle spese processuali e della somma di euro tremila in favore della cassa delle ammende. Così decis il 14/12/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46169@tS.clean.pdf,"SENTENZA sui ricorsi proposti da: SIRICA DANIELE nato a SARNO il 30/09/1990 SIRICA ANDREA nato a SARNO il 13/02/1992 avverso l'ordinanza del 11/11/2020 della CORTE APPELLO di SALERNO udita la relazione svolta dal Consigliere VINCENZO PEZZELLA; lette le conclusioni del PG Penale Sent. Sez. 4   Num. 46169  Anno 2021Presidente: PICCIALLI PATRIZIARelatore: PEZZELLA VINCENZOData Udienza: 24/11/2021RITENUTO IN FATTO 1. La Corte di Appello di Salerno, con ordinanza del 11/11/2020, rigettava la richiesta di riparazione per ingiusta detenzione avanzata ex art. 314 cod. proc. pen. dagli odierni ricorrenti, SIRICA DANIELE e SIRICA ANDREA, subita dal 20/6/2018, a seguito di ordinanza di custodia cautelare domiciliare emessa in pari data, convalidata dal tribunale del riesame e poi revocata dal tribunale, nelle more della trattazione del procedimento, per il reato di furto in concorso di due ciclomo-tori. I ricorrenti venivano poi prosciolti dall'accusa con sentenza divenuta irrevo-cabile il 15/11/2018. 2. Avverso tale provvedimento hanno proposto ricorso per Cassazione, a mezzo del proprio difensore di fiducia, Sirica Daniele e Sirica Andrea, deducendo, quale unico motivo, di seguito enunciato nei limiti strettamente necessari per la motivazione, come disposto dall'art. 173, comma 1, disp. att., cod. proc. pen., vizio di motivazione in relazione all'art. 314 cod. proc. pen. si  duole dell'errata interpretazione delle prove raccolte nelle indagini preliminari, acquisite al fascicolo del GUP, che ne avrebbe determinato il travisamento. Si rileva che la Corte salernitana, entrando nel merito della vicenda, nono-stante fosse stata definita con sentenza irrevocabile, avrebbe focalizzato l'atten-zione su tre punti: 1. il rinvenimento delle impronte del dito medio di entrambi gli imputati sul bauletto di uno dei due ciclomotori rubati, rinvenuto smontato e ripo-sto in un angolo della baracca; 2. l'ubicazione del cascinale a poca distanza dall'abitazione di uno dei due indagati; 3. la dichiarazione sull'aver toccato o meno i ciclomotori. L'esame di tali circostanze sarebbe avvenuto, secondo la tesi difensiva, in maniera superficiale, al punto da travisarle. Gli indagati, in sede di interrogatorio, fornivano una versione dei fatti chiara, che non viene fedelmente riportata dalla corte di appello, la quale ha, invece, ritenuto che gli odierni ricorrenti avessero tratto in inganno l'autorità procedente. Tuttavia, si obietta che la versione dei fatti fornita non è mai stata messa in di-scussione o smentita dalle indagini. L'eventuale inganno - è la tesi proposta- non scaturisce certamente dal comportamento degli indagati, ma piuttosto dagli indizi, a carico dei fratelli Sirica, fragili, superficiali e non convincenti. In relazione alla questione delle impronte, i Sirica - prosegue il ricorso- ren-devano una dettagliata versione dei fatti, dichiarando di non ricordare se li aves-sero toccati, ma di essersi avvicinati ai ciclomotori e di essersene subito allonta-nati, resisi conto della indubbia provenienza. Del resto, anche il GUP manifestava 2 perplessità sulla presenza di un'unica impronta sul bauletto di uno dei due ciclo-motori, che metteva in dubbio la credibilità degli accertamenti svolti dalla P.G., che non era in grado di fornire alcun altro indizio a completamento del quadro accusatorio. In relazione alla distanza tra il casolare, di proprietà aliena, dove vennero rinvenuti i ciclomotori e l'abitazione di uno dei Sirica, si evidenzia che si trattava di una distanza calcolata in linea d'aria senza alcuna stradina di collegamento tra i due posti. Pertanto, se le dichiarazioni rese dai Sirica non sono state smentite dalle indagini, non si comprende come possa ritenersi doloso o gravemente col-poso il comportamento dei ricorrenti. Viene ritenuta illogica ed illegittima la decisione di ritenere non credibili gli indagati, soltanto per la presenza di una loro impronta del dito medio sul bauletto di uno dei due ciclomotori, tanto da trarre in inganno il primo giudice, senza espri-mere alcuna valutazione sulle risultanze di P.G e sulla possibilità di lasciare l'im-pronta di un solo dito su un accessorio di un veicolo manomesso e oggetto di furto. I ricorrenti chiedono, pertanto, l'annullamento della ordinanza impugnata, adottando i provvedimenti consequenziali. 3. Il P.G. presso questa Corte Suprema in data 28/9/2021 ha rassegnato ex art. 611 cod. proc. pen. le proprie conclusioni scritte chiedendo dichiararsi l'inammissibilità dei proposti ricorsi. CONSIDERATO IN DIRITTO L I motivi sopra illustrati appaiono manifestamente infondati e, pertanto, i proposto ricorso va dichiarato inammissibile. 2. Va premesso che è principio consolidato nella giurisprudenza di questa Corte Suprema che, nei procedimenti per riparazione per ingiusta detenzione, la cognizione del giudice di legittimità deve intendersi limitata alla sola legittimità del provvedimento impugnato, anche sotto l'aspetto della congruità e logicità della motivazione, e non può investire naturalmente il merito. Ciò ai sensi del combinato disposto di cui all'articolo 646 secondo capoverso cod. proc. pen., da ritenersi ap-plicabile per il richiamo contenuto nel terzo comma dell'articolo 315 cod. proc. pen. Dalla circostanza che nella procedura per il riconoscimento di equo indennizzo per ingiusta detenzione il giudizio si svolga in un unico grado di merito (in sede di corte di appello) non può trarsi la convinzione che la Corte di Cassazione giudichi anche nel merito, poiché una siffatta estensione di giudizio, pur talvolta prevista dalla legge, non risulta da alcuna disposizione che, per la sua eccezionalità, non potrebbe che essere esplicita. Al contrario l'art. 646, comma terzo cod. proc. pen. 3 (al quale rinvia l'art. 315 ultimo comma cod. proc. pen.) stabilisce semplicemente che avverso il provvedimento della Corte di Appello, gli interessati possono ricor-rere per Cassazione: conseguentemente tale rimedio rimane contenuto nel peri-metro deducibile dai motivi di ricorso enunciati dall'art. 606 cod. proc. pen., con tutte le limitazioni in essi previste (cfr. ex multis, Sez. 4, n. 542 del 21/4/1994, Bollato, Rv. 198097, che, affermando tale principio, ha dichiarato inammissibile il ricorso avverso ordinanza del giudice di merito in materia, col quale non si dedu-ceva violazione di legge, ma semplicemente ingiustizia della decisione con istanza di diretta attribuzione di equa somma da parte della Corte). 3. Le doglianze proposte nell'interesse dei ricorrenti sono manifestamente infondate. Il giudice della riparazione motiva in maniera ampia e circostanziata sui motivi del rigetto. L'art. 314 cod. pen., com'è noto, prevede al primo comma che ""chi è stato prosciolto con sentenza irrevocabile perché il fatto non sussiste, per non aver com-messo il fatto, perché il fatto non costituisce reato o non è previsto dalla legge come reato, ha diritto a un'equa riparazione per la custodia cautelare subita, qua-lora non vi abbia dato o concorso a darvi causa per dolo o colpa grave"". In tema di equa riparazione per ingiusta detenzione, dunque, costituisce causa impeditiva all'affermazione del diritto alla riparazione l'avere l'interessato dato causa, per dolo o per colpa grave, all'instaurazione o al mantenimento della custodia cautelare (art. 314, comma 1, ultima parte, cod. proc. pen.); l'assenza di tale causa, costituendo condizione necessaria al sorgere del diritto all'equa ri-parazione, deve essere accertata d'ufficio dal giudice, indipendentemente dalla deduzione della parte (cfr. sul punto questa Sez. 4, n. 34181 del 5/11/2002, Gua-dagno, Rv. 226004). In proposito, le Sezioni Unite di questa Corte hanno da tempo precisato che, in tema di presupposti per la riparazione dell'ingiusta detenzione, deve intendersi dolosa - e conseguentemente idonea ad escludere la sussistenza del diritto all'in-dennizzo, ai sensi dell'art. 314, primo comma, cod. proc. pen. - non solo la con-dotta volta alla realizzazione di un evento voluto e rappresentato nei suoi termini fattuali, sia esso conflìggente o meno con una prescrizione di legge, ma anche la condotta consapevole e volontaria i cui esiti, valutati dal giudice del procedimento riparatorio con il parametro dell' ""id quod plerumque accidit"" secondo le regole di esperienza comunemente accettate, siano tali da creare una situazione di allarme sociale e di doveroso intervento dell'autorità giudiziaria a tutela della comunità, ragionevolmente ritenuta in pericolo (Sez. Unite n. 43 del 13/12/1995 dep. il  1996, Sarnataro ed altri, Rv. 203637) 4 Poiché, inoltre, la nozione di colpa è data dall'art. 43 cod. pen., deve ritenersi ostativa al riconoscimento del diritto alla riparazione, ai sensi del predetto primo comma dell'art. 314 cod. proc. pen., quella condotta che, pur tesa ad altri risultati, ponga in essere, per evidente, macroscopica negligenza, imprudenza, trascura-tezza, inosservanza di leggi, regolamenti o norme disciplinari, una situazione tale da costituire una non voluta, ma prevedibile, ragione di intervento dell'autorità giudiziaria che si sostanzi nell'adozione di un provvedimento restrittivo della libertà personale o nella mancata revoca di uno già emesso. In altra successiva condivisibile pronuncia è stato affermato che il diritto alla riparazione per l'ingiusta detenzione non spetta se l'interessato ha tenuto consa-pevolmente e volontariamente una condotta tale da creare una situazione di do-veroso intervento dell'autorità giudiziaria o se ha tenuto una condotta che abbia posto in essere, per evidente negligenza, imprudenza o trascuratezza o inosser-vanza di leggi o regolamenti o norme disciplinari, una situazione tale da costituire una prevedibile ragione di intervento dell'autorità giudiziaria che si sostanzi nell'a-dozione di un provvedimento restrittivo della libertà personale o nella mancata revoca di uno già emesso (Sez. 4, n. 43302 del 23/10/2008, Maisano, Rv. 242034). Ancora le Sezioni Unite hanno affermato che il giudice, nell'accertare la sussistenza o meno della condizione ostativa al riconoscimento del diritto all'equa riparazione per ingiusta detenzione, consistente nell'incidenza causale del dolo o della colpa grave dell'interessato rispetto all'applicazione del provvedimento di cu-stodia cautelare, deve valutare la condotta tenuta dal predetto sia anteriormente che successivamente alla sottoposizione alla misura e, più in generale, al momento della legale conoscenza della pendenza di un procedimento a suo carico (Sez. Unite, n. 32383 del 27/5/2010, D'Ambrosio, Rv. 247664). E, ancora, più recente-mente, il Supremo Collegio ha ritenuto di dover precisare ulteriormente che in tema di riparazione per l'ingiusta detenzione, ai fini del riconoscimento dell'inden-nizzo può anche prescindersi dalla sussistenza di un ""errore giudiziario"", venendo in considerazione soltanto l'antinomia ""strutturale"" tra custodia e assoluzione, o quella ""funzionale"" tra la durata della custodia ed eventuale misura della pena, con la conseguenza che, in tanto la privazione della libertà personale potrà consi-derarsi ""ingiusta"", in quanto l'incolpato non vi abbia dato o concorso a darvi causa attraverso una condotta dolosa o gravemente colposa, giacché, altrimenti, l'inden-nizzo verrebbe a perdere ineluttabilmente la propria funzione riparatoria, dissol-vendo la ""ratio"" solidaristica che è alla base dell'istituto (così Sez. Unite, n. 51779 del 28/11/2013, Nicosia, Rv. 257606, fattispecie in cui è stata ritenuta colpevole la condotta di un soggetto che aveva reso dichiarazioni ambigue in sede di inter- 5 rogatorio di garanzia, omettendo di fornire spiegazioni sul contenuto delle conver-sazioni telefoniche intrattenute con persone coinvolte in un traffico di sostanze stupefacenti, alle quali, con espressioni ""travisanti"", aveva sollecitato in orario not-turno la urgente consegna di beni). 4. Nel provvedimento impugnato è stato congruamente e logicamente posto in evidenza come vi siano, nella condotta degli odierni ricorrenti gli elementi di colpa grave ostativi al diritto alla riparazione. Diversamente da quanto si ritiene in ricorso, va rilevato che se è vero che il giudice della riparazione non può ritenere l'esistenza di fatti esclusi dal giudice del processo, ben può, però, rivalutare - non ai fini dell'accertamento della penale responsabilità ma ai fini dell'accertamento del diritto alla riparazione - i fatti; anche penalmente irrilevanti, accertati o non esclusi dai giudici del merito (cfr. Sez. 4 n. 27397/2010). Nel caso in esame la Corte territoriale ha correttamente ed esaustivamente applicato tali principi, valorizzando gli elementi dai quali emerge l'idoneità delle condotte tenute dai ricorrenti, gravemente colpose ed eziologicamente rilevanti nell'adozione della misura cautelare, ad indurre in errore l'autorità giudiziaria. Il ricorso, sul punto, appare del tutto generico e aspecifico, non contenendo alcuna argomentazione che si confronti compiutamente con il tenore della moti-vazione e finendo per chiedere l'ennesima valutazione dei fatti. L'assunto secondo il quale il giudice del rimedio azionato avrebbe travisato le risultanze probatorie è privo di fondamento, in quanto la ricostruzione del fatto proposta dalla difesa coincide perfettamente con quanto è riportato nella motiva-zione, avendo la Corte territoriale evidenziato in modo logico e completo come la circostanza del ritrovamento delle impronte digitali dei due fratelli su uno dei due motocicli smentisca quanto da loro dichiarato in sede di interrogatorio, e , quindi, abbia contribuito ad alimentare , nel giudice della cautela, il convincimento della sussistenza dei gravi indizi di colpevolezza , essendo palese il mendacio sul punto. 5. Alla luce di quanto esposto, con motivazione logica e congrua, nonché cor-retta in punto di diritto- e che, pertanto, si sottrae ai denunciati vizi di legittimità il giudice della riparazione valorizza negativamente, ai fini del richiesto indennizzo, il comportamento che i due odierni ricorrenti tenuto in occasione dei fatti dei quali sono stati chiamati a rispondere, allorquando hanno negato, in sede di interroga-torio, di avere toccato i ciclomotori di cui all'incolpazione. Si tratta di comportamenti certi e non smentiti da successive acquisizioni né dalle motivazioni della sentenza di assoluzione, addebitabili agli istanti, che sono stati logicamente ritenuti concretamente idonei a far ritenere che il predetto si sia 6 sottratto all'osservanza di elementari regole di cautela, con la conseguente crea-zione di una situazione di partecipazione ad una attività illecita che ha dato ragio-nevolmente luogo alla privazione della libertà personale. Logico appare il rilievo del giudice della riparazione che se i fratelli odierni ricorrenti avessero da subito dichiarato la verità, ovvero che avevano toccato i ciclomotori, il giudice della cautela avrebbe avuto qualche elemento in più per valutare positivamente la loro buona fede. La conclusione della Corte salernitana che i due odierni ricorrenti abbiano dunque colposamente omesso di fornire adeguati chiarimenti tali da consentire di attribuire un diverso significato alla portata del compendio indiziario utilizzato a fini cautelari, diversamente da quanto opina il ricorrente, è perfettamente in linea con la giurisprudenza di questa Corte di legittimità in materia (si confronti Sez. 4, n. 42014 del 28/6/2017, Sollecito, non mass.). Con specifico riferimento alla reticenza, al mendacio o al silenzio serbati, costituisce principi consolidato che trattasi di scelte difensive del tutto legittime, che tuttavia ben possono essere valutate dal giudice della riparazione in termini dolosi o gravemente colposi in relazione al fatto di aver causalmente inciso sul piano cautelare, qualora si siano tradotti nella mancata allegazione di fatti favore-voli al dichiarante, che in tal modo ha omesso di fornire un congruo chiarimento in grado di attribuire un diverso significato alla portata del compendio indiziario utilizzato a fini cautelari (cfr. ex multis, Sez.4, n.29917 del 9/7/2014, Rv.259941; conf. Sez. 4, n. 27533 del 27/5/2008, Rv. 240891; Sez. 4, n. 24374 del 27/04/2006, Ranno, Rv. 234574). Il giudice infatti, per valutare la sussistenza della colpa grave ostativa al riconoscimento del diritto alla riparazione, può prendere in esame il comporta-mento silenzioso - pur legittimamente tenuto nel corso del procedimento penale - poiché il diritto all'equa riparazione presuppone una condotta dell'interessato ido-nea a chiarire la sua posizione mediante l'allegazione di quelle circostanze a lui note, che contrastino l'accusa o vincano le ragioni di cautela (Sez.4, n. 40291 del 29/10/2008, Rv.242755) e che, se conosciute tempestivamente, non avrebbero consentito il determinarsi o il protrarsi della privazione della libertà (Sez.4, n.40902 del 31/10/2008, Rv.242756). 6. Essendo i ricorsi inammissibili e, a norma dell'art. 616 cod. proc. pen, non ravvisandosi assenza di colpa nella determinazione della causa di inammissibilità (Corte Cost. sent. n. 186 del 13.6.2000), alla condanna dei ricorrenti al pagamento delle spese del procedimento consegue quella al pagamento della sanzione pecu-niaria nella misura indicata in dispositivo 7 P.Q.M. Dichiara inammissibili i ricorsi e condanna i ricorrenti al pagamento delle spese processuali e della somma di euro tremila ciascuno in favore della cassa delle am-mende. Così deciso in Roma il 24 novembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s10@a2021@n46453@tS@oY.clean.pdf,Penale Sent. Sez. 1   Num. 46453  Anno 2021Presidente: TARDIO ANGELARelatore: TALERICO PALMAData Udienza: 03/12/2021
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46166@tS.clean.pdf,"SENTENZA sul ricorso proposto da: CALO ALESSANDRO nato a NAPOLI il 10/01/1975 avverso la sentenza del 05/05/2021 della CORTE APPELLO di MESSINA visti gli atti, il provvedimento impugnato e il ricorso; udita la relazione svolta dal Consigliere GIUSEPPE PAVICH; lette le conclusioni del Pubblico Ministero, in persona del Sostituto Procuratore generale GIULIO ROMANO Penale Sent. Sez. 4   Num. 46166  Anno 2021Presidente: DI SALVO EMANUELERelatore: PAVICH GIUSEPPEData Udienza: 09/12/2021RITENUTO IN FATTO 1. La Corte d'appello di Messina, in data 5 maggio 2021, ha confermato la sentenza con la quale, il 27 maggio 2020, il Tribunale zancleo aveva condannato Alessandro Calò alla pena ritenuta di giustizia in relazione al delitto p. e p. dall'art. 95, d.P.R. 115/2002 (Testo unico sulle spese di giustizia), contestato come commesso in Patti il 7 luglio 2014 e consistito nell'aver falsamente dichiarato per l'anno d'imposta 2013, ai fini dell'ottenimento del patrocinio a spese dello Stato per non abbienti, un reddito del nucleo familiare pari ad euro 9.680,20, laddove in realtà per lo stesso anno detto reddito doveva essere calcolato in ragione di C 30.929,54; e nell'avere omesso di dichiarare i redditi per l'anno 2012, anch'essi rilevanti ai fini dell'ammissione al beneficio) calcolati dalla Guardia di Finanza procedente, in euro 34.367,00. La Corte di merito ha respinto le doglianze formulate in sede d'appello dall'imputato, escludendo che egli avesse commesso il fatto per errore scusabile circa l'obbligo di dichiarare i redditi nei termini di cui gli si contesta l'omissione o la falsa dichiarazione, con particolare riguardo ai redditi del padre, deceduto il 9 settembre 2013. 2. Avverso la prefata sentenza ricorre il Calò, articolando due motivi di doglianza, preceduti da una premessa in ordine al termine di proposizione del ricorso: sotto quest'ultimo profilo il ricorrente lamenta che, in sede di udienza da remoto, al termine delle conclusioni rassegnate dal difensore, il collegamento via Teams si interrompeva, cosicché il difensore non poteva neppure ascoltare la lettura del dispositivo; nonostante ciò, risulta che la sentenza sia stata depositata con motivazione contestuale in data 5 maggio 2021: ciò che si tradurrebbe in un vulnus al diritto di difesa ove il termine per proporre ricorso per cassazione fosse calcolato tenendo conto delle regole generali in tema di sentenza depositata contestualmente alla lettura del dispositivo, in base alle quali dovrebbe applicarsi un termine entro il quale al difensore non era stato reso noto neppure il dispositivo. 2.1. Con il primo motivo di ricorso si denuncia vizio di motivazione con riguardo all'elemento soggettivo del reato, che secondo il ricorrente sarebbe nella specie insussistente a causa di un errore di diritto scusabile, non trattandosi di errore sulla legge extrapenale e potendosi invece applicare la nozione di ignoranza inevitabile (di cui alla sentenza C.Cost. n. 364/1988) in relazione al fatto che il Calò non riteneva di dover dichiarare il reddito paterno, essendo il padre deceduto nel corso del 2013, in quanto rassicurato dal proprio avvocato. Conclude l'esponente richiamando recenti arresti giurisprudenziali secondo i quali il dolo del delitto contestato al Calò dev'essere rigorosamente provato e va escluso qualora 2 la condotta sia causata da un errore nel controllo e debba perciò considerarsi colposa. 2.2. Con il secondo motivo il deducente lamenta violazione di legge in ordine al mancato riconoscimento della causa di non punibilità della particolare tenuità del fatto, di cui il deducente richiama i fondamenti normativi, anche alla luce di richiami giurisprudenziali. 3. Nella sua requisitoria scritta, il Procuratore generale presso la Corte di Cassazione ha concluso per il rigetto del ricorso. CONSIDERATO IN DIRITTO 1. Si prende atto preliminarmente del rnalfunzionamento del sistema di collegamento da remoto in occasione dell'udienza di definizione del giudizio d'appello, segnalato e documentato dall'esponente in allegato al ricorso. 2. Nel merito, peraltro, il ricorso é manifestamente infondato. 2.1. Quanto al primo motivo di doglianza, a fronte della prospettazione del ricorrente circa la configurabilità di un'ipotesi di ignoranza inevitabile, va ribadito il costante orientamento della giurisprudenza di legittimità (risalente a Sez. U, Sentenza n. 8154 del 10/06/1994, Calzetta, Rv. 197885 e più volte confermato), in base al quale, a seguito della sentenza 23 marzo 1988 n. 364 della Corte Costituzionale (secondo la quale l'ignoranza della legge penale, se incolpevole a cagione della sua inevitabilità, scusa l'autore dell'illecito), vanno stabiliti i limiti dell'inevitabilità dell'ignoranza. Per il comune cittadino tale condizione é sussistente, ogni qualvolta egli abbia assolto, con il criterio dell'ordinaria diligenza, al cosiddetto ""dovere di informazione"", attraverso l'espletamento di qualsiasi utile accertamento, per conseguire la conoscenza della legislazione vigente in materia. Per l'affermazione della scusabilità dell'ignoranza, occorre, cioé, che da un comportamento positivo degli organi amministrativi o da un complessivo pacifico orientamento giurisprudenziale, l'agente abbia tratto il convincimento della correttezza dell'interpretazione normativa e, conseguentemente, della liceità del comportamento tenuto. 2.2. Nel caso di specie, al di là delle contrarie allegazioni del ricorrente, ciò non é assolutamente sostenibile: le disposizioni di riferimento (artt. 76, 79 e 92 del D.P.R. 115/2002) indicano chiaramente che l'interessato all'ammissione al patrocinio a spese dello Stato per non abbienti deve indicare, nell'istanza, la somma dei redditi conseguiti nell'arco dell'intero periodo oggetto dell'ultima 3 dichiarazione ai fini dell'imposta personale sul reddito da ogni componente della famiglia. 2.3. É dunque del tutto chiaro che il Calò fosse tenuto a dichiarare quale fosse il reddito percepito, nell'anno d'imposta precedente ciascuna dichiarazione, dal medesimo e dai componenti della sua famiglia, per tali dovendosi intendere coloro che nel detto periodo erano con lui conviventi, ancorché solo per una parte dell'anno. Ed anzi, la portata affatto univoca delle suddette disposizioni rende evidente che non potrebbe giammai parlarsi di errore inescusabile, siccome incidente su norma richiamata nel precetto penale, al di là delle contrarie affermazioni del ricorrente: ed invero, deve essere considerato errore sulla legge penale, come tale inescusabile, sia quello che cade sulla struttura del reato, sia quello che incide su norme, nozioni e termini propri di altre branche dei diritto, introdotte nella norma penale ad integrazione della fattispecie criminosa, dovendosi intendere per «legge diversa dalla legge penale» ai sensi dell'art. 47 cod. pen. quella destinata in origine a regolare rapporti giuridici di carattere non penale e non esplicitamente incorporata in una norma penale, o da questa non richiamata anche implicitamente (Sez. 4, n. 14011 del 12/02/2015, Bucca, Rv. 263013; Sez. 6, Sentenza n. 25941 del 31/03/2015, Ceppaglia, Rv. 263808). Tanto meno potrebbe parlarsi di ignoranza inevitabile del ricorrente, in base alla già vista giurisprudenza apicale. 2.4. Inoltre, e soprattutto, il Calò, nel rivolgere l'istanza di ammissione al gratuito patrocinio (la cui formulazione rendeva necessaria la consultazione delle disposizioni sopra richiamate), era certamente e necessariamente consapevole dell'entità reale del reddito familiare, essendo tale reddito di gran lunga superiore (più del doppio) rispetto a quello massimo consentito per la fruizione del beneficio; e dunque certamente sapeva di dichiarare falsamente il possesso di un reddito ben diverso da quello richiesto dalla normativa di riferimento e del fatto che il reddito realmente percepito, a differenza di quello dichiarato, era ostativo all'ottenimento del beneficio richiesto. Ciò conclama anche l'elemento soggettivo del dolo generico, che caratterizza la violazione contestata. 3. Quanto al secondo motivo di ricorso, esso é parimenti inammissibile siccome manifestamente infondato. La motivazione fornita dalla Corte territoriale circa il complessivo disvalore del fatto, aggravato dall'avvenuto conseguimento del beneficio ingiustamente riconosciutogli, e tale da indurre ad escludere un più mite trattamento sanzionatorio rispetto alla pena inflitta in primo grado, depone ex se per una non minimale gravità del fatto e per l'impossibilità di qualificare il reato per cui si 4 Il Consiglier tensore procede come caratterizzato da particolare tenuità ai fini di cui all'art. 131-bis cod.pen.. 3. Alla declaratoria d'inammissibilità consegue la condanna del ricorrente al pagamento delle spese processuali; ed inoltre, alla luce della sentenza 13 giugno 2000, n. 186, della Corte costituzionale e rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa nella determinazione della causa di inammissibilità», il ricorrente va condannato al pagamento di una somma che si stima equo determinare in C 3.000,00 in favore della Cassa delle ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso in Roma, il 9 dicembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211129/snpen@s60@a2021@n44186@tO.clean.pdf,"ORDINANZA sul ricorso proposto da: Macaluso Francesco, nato a Palermo il 20/11/1979 Avverso l'ordinanza del 13/5/2021 della Corte di appello di Roma visti gli atti, il provvedimento impugnato e il ricorso udita la relazione svolta dal consigliere Fabrizio D'Arcangelo. FATTO E DIRITTO 1. Con ordinanza del 13 aprile 2021 la Corte di appello di Roma ha respinto la richiesta di revoca o sostituzione della misura degli arresti domiciliari applicata a Francesco Macaluso per i reati di cui agli artt. 319-321 cod. pen. Avverso tale ordinanza ha proposto ricorso per cassazione il difensore di Francesco Macaluso per violazione dell'art. 274 cod. proc. pen. e vizio di motivazione in ordine all'attualità e concretezza del pericolo di reiterazione di condotte dello stesso genere. 2. Il ricorso deve essere convertito in appello ai sensi dell'art. 568, comma 5, cod. proc. pen. Penale Ord. Sez. 6   Num. 44186  Anno 2021Presidente: FIDELBO GIORGIORelatore: D'ARCANGELO FABRIZIOData Udienza: 26/11/2021   In materia di impugnazioni cautelari personali, non è ammesso il ricorso per cassazione, omisso medio, avverso il provvedimento con il quale il giudice respinge la richiesta di revoca o di modifica della misura cautelare ai sensi dell'articolo 299 codice di procedura penale. L'art. 568, comma 2, stabilisce, tra l'altro, che sono sempre soggetti a ricorso per cassazione, quando non sono altrimenti impugnabili, i provvedimenti con i quali il giudice decide sulla libertà personale. Nel caso di specie, il provvedimento con il quale il giudice cautelare si è pronunciato sulla richiesta di revoca o di sostituzione della misura cautelare è impugnabile con l'appello cautelare, previsto dall'art. 310 cod. proc. pen. L'art. 311 cod. proc. pen., che disciplina i casi nei quali è ammissibile il ricorso per cassazione per saltum, consente all'imputato e al suo difensore di proporre direttamente il ricorso per cassazione esclusivamente per violazione di legge e soltanto contro le ordinanze che «dispongono» una misura coercitiva. Non è ammesso pertanto il ricorso per cassazione, omisso medio, né nei confronti delle misure cautelari interdittive e neppure nei confronti di quelle coercitive, fuori dalla fase genetica di restrizione della libertà, potendo essere il ricorso diretto per cassazione mezzo di impugnazione alternativo al riesame de libertate e non all'appello (tra tante, Sez. 3, n. 20565 del 29/01/2015, Velia, Rv. 263743). 3. Ne consegue che l'atto di impugnazione proposto va qualificato come appello ex art. 310 cod. proc. pen., con conseguente trasmissione degli atti al tribunale competente, che si identifica nel Tribunale di Roma, Sezione per il Riesame dei provvedimenti cautelari. P.Q.M. Qualificato il ricorso come appello, trasmette gli atti al Tribunale di Roma. Così deciso il 26 novembre 2021 Il Consigliere relatore Fabrizio D'Arcangelo Il Pr dente Giorgi Fidelbo "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s60@a2021@n46129@tS.clean.pdf,"SENTENZA sul ricorso proposto da Pubblico ministero presso il Tribunale di Caltanissetta nei confronti di Marcus Steven, nato il 12/08/1994 in Nigeria avverso l'ordinanza del 30/06/2021 del Tribunale di Caltanissetta visti gli atti, il provvedimento impugnato e il ricorso; udita la relazione svolta dal consigliere Massimo Ricciarelli; letta la requisitoria del Pubblico Ministero, in persona del Sostituto Procuratore generale Tomaso Epidendio, che ha concluso per l'annullamento con rinvio. RITENUTO IN FATTO 1. Con ordinanza del 30/6/2021 il Tribunale di Caltanissetta in sede di riesame ha annullato nei confronti di Steven Marcus la misura cautelare della custodia in carcere applicatagli con ordinanza del G.I.P. del Tribunale di Caltanissetta in data Penale Sent. Sez. 6   Num. 46129  Anno 2021Presidente: FIDELBO GIORGIORelatore: RICCIARELLI MASSIMOData Udienza: 25/11/202119/5/2021 per la partecipazione ad un'associazione, denominata Ika Rima, dedita al narcotraffico. 2. Ha presentato ricorso il P.M. presso il Tribunale di Caltanissetta, deducendo violazione di legge e contraddittorietà della motivazione. L'associazione Ika Rima è risultata costituita da un gruppo di nigeriani con sfondo solidaristico-cultista, dispone di un direttorio e prevede la partecipazione ad adunanze: in tale quadro è risultato che l'associazione è dedita al narcotraffico. Quanto alla posizione di Marcus nell'ordinanza genetica era stata posta in evidenza la circostanza che il predetto aveva partecipato a più adunanze, tra le quali quella del 20/2/2020 e risultava iscritto nel libro mastro rinvenuto al momento dell'arresto di uno dei sodali. Il Tribunale aveva per contro ritenuto che tali circostanze non suffragassero uno specifico contributo del soggetto all'attuazione del programma riguardante il narcotraffico, a fronte della componente solidaristico-cultista dell'associazione. Rileva il ricorrente che avrebbe dovuto aversi riguardo al profilo strutturale e programmatico, risultando nel caso di specie il ricorrente inserito nell'associazione e dovendosi attribuire agli elementi sopra rappresentati il significato della partecipazione alle dinamiche operative della compagine, a prescindere dall'individuazione di uno specifico ruolo. In particolare, avrebbe dovuto considerarsi il pregnante significato attribuibile alla partecipazione all'adunanza del 20/2/2020, nel corso della quale erano venute in rilievo questioni relative all'approvvigionamento della droga e ai pericoli connessi ai controlli delle forze dell'ordine. Inoltre segnala il ricorrente che il Tribunale era caduto in contraddizione, da un lato rilevando che la natura composita di Ika Rima era tale da privare la partecipazione ad una o più riunioni della connotazione tipica che avrebbe potuto avere la partecipazione ad un summit di un'associazione criminale, e dall'altro osservando che la connotazione parareligiosa non era tale da scalfire la ricostruzione accusatoria essendo stata dimostrata la coesistenza della finalità mutualistica e della finalità delittuosa di impiegare le forze comuni in una fiorente attività di narcotraffico. 3. Il Procuratore generale ha inviato requisitoria, concludendo per l'annullamento con rinvio. 4. Il ricorso è stato trattato, ai sensi dell""art. 23, commi 8 e 9, d.l. n. 137 del 2020, senza l'intervento delle parti. 2 CONSIDERATO IN DIRITTO 1. Deve preliminarmente rilevarsi che il ricorso, pur non facendo riferimento al tema delle esigenze cautelari, è tuttavia parimenti ammissibile. 1.1. Sul punto va rimarcato che, mentre il G.I.P. aveva ravvisato i presupposti per l'adozione della misura cautelare, il Tribunale si è limitato ad escludere la gravità indiziaria, senza esaminare il tema delle esigenze cautelari. Orbene, qualsiasi impugnazione deve essere assistita da uno specifico e concreto interesse, di cui deve essere apprezzata l'attualità, interesse che in materia cautelare, con riguardo alla posizione del Pubblico ministero, deve essere correlato alla possibilità di adozione o di ripristino della misura richiesta. Ciò significa che il Pubblico ministero deve in linea di massima fornire elementi idonei a suffragare l'attualità del suo interesse, in relazione ai presupposti per l'adozione della misura, anche se il provvedimento impugnato non abbia esaminato taluno di quei presupposti. Peraltro, ove quest'ultimo abbia specificamente escluso sia la gravità indiziaria sia le esigenze cautelari, l'impugnazione non può essere riferita ad uno solo dei due presupposti, ma dovrà articolare specifiche e argomentate censure con riferimento ad entrambi, giacché non può ravvisarsi l'interesse del Pubblico ministero ad affermazioni astratte, in specie in materia di gravità indiziaria, e deve inoltre escludersi che il Pubblico ministero abbia un interesse contrario a quello dell'indagato a vedersi riconosciuta la riparazione dell'ingiusta detenzione ex art 314 cod. proc. pen. (Sez. 6, n. 2386 del 24/6/1998, Machetti, Rv. 212898). Nel caso in cui il provvedimento impugnato abbia escluso un presupposto, pregiudizialmente rilevante, ritenendo assorbita l'analisi del profilo cautelare, l'impugnazione del Pubblico ministero dovrà esporre specifiche censure con riguardo al tema esaminato e dovrà inoltre rappresentare elementi idonei a suffragare la persistenza dell'interesse alla decisione in ragione della attualità delle esigenze cautelari. 1.2. L'onere rappresentativo del Pubblico ministero può essere, nondimeno, diversamente modulato, a seconda che i presupposti per l'applicazione della misura siano stati espressamente esclusi ab origine ovvero solo in sede di impugnazione di merito, ben potendosi in questo secondo caso, ove il provvedimento impugnato non faccia espresso riferimento alle esigenze cautelari, richiamare e aggiornare il quadro cautelare al fine di suffragare l'interesse. 1.3. Sta di fatto che proprio sulla base di considerazioni corrispondenti a quelle fin qui sviluppate si è affermato che «è inammissibile, per difetto di interesse, il ricorso per cassazione del pubblico ministero, proposto nei confronti dell'ordinanza di reiezione dell'appello avverso l'ordinanza di rigetto della richiesta 3 di misura cautelare, con cui lo stesso si limiti a contestare unicamente il mancato riconoscimento della sussistenza dei gravi indizi di colpevolezza, atteso che l'accoglimento del ricorso in ordine a tale profilo non potrebbe comunque condurre al ripristino della misura, quale unico oggetto dell'interesse giuridicamente tutelato del pubblico ministero» (Sez. 6, n. 12228 del 30/10/2018, De Gasperis, Rv. 276375, e più di recente Sez. 3, n. 13284 del 25/2/2021, Acanfora, Rv 281010). 1.4. E tuttavia deve a questo punto formularsi un'ulteriore osservazione: ove le esigenze cautelari siano state ravvisate nell'ordinanza genetica e in sede di riesame sia stata esclusa solo la gravità indiziaria, qualora venga in rilievo uno dei reati per cui opera la presunzione di cui all'art. 275, comma 3 cod. proc. pen., rispetto alla quale devono essere concretamente valutati eventuali elementi contrari, forniti dalla parte interessata, la contestazione del giudizio in ordine all'esclusione della gravità indiziaria di per sé comporta la sottostante reviviscenza della presunzione, ove la stessa non sia stata già concretamente superata sulla base di pregresse argomentazioni di merito: su tali basi deve ritenersi che nei casi indicati il ricorso del Pubblico ministero, incentrato sulla gravità indiziaria, sia di per sé automaticamente evocativo dell'interesse all'impugnazione, essendo volto ad ottenere nel prosieguo un nuovo giudizio di merito, che muova dalla validità della presunzione, salvo che siano offerti e reputati rilevanti elementi di segno contrario. 1.5. Alla stregua di quanto fin qui osservato si rileva che nel caso di specie viene in rilievo uno dei reati per i quali opera la presunzione di cui all'art. 275, comma 3, cod. proc. pen. che non risulta essere stata già superata, tanto che era stata emessa ordinanza applicativa di misura cautelare: ne discende che il motivo incentrato sui vizi del provvedimento impugnato, inerenti alla gravità indiziaria, di per sé evoca l'operatività della presunzione ai fini indicati. 2. Ciò posto, il ricorso è fondato. 3. Il Tribunale, pur riconoscendo che gli elementi acquisiti consentono di ritenere che l'associazione Ika Rima abbia una composita natura, in cui si fondono mutualità, religione ed esercizio organizzato di attività criminose, essenzialmente costituite dal narcotraffico, ha tuttavia escluso che a carico di Marcus ricorrano gravi indizi di partecipazione al sodalizio criminale, in mancanza dell'individuazione di un suo specifico ruolo. Si tratta di giudizio di cui il Pubblico ministero ricorrente ha segnalato l'inadeguatezza, in quanto connotato da contraddittorietà e da mancato apprezzamento di dati decisivi. 4 4. Ed invero risulta in primo luogo fondato il rilievo incentrato sulla contraddittorietà della motivazione, nella quale da un lato si è posto in luce che la natura composita dell'associazione priva la partecipazione ad una o più riunioni organizzate della connotazione tipica che potrebbe essere riconosciuta ad un summit criminale e dall'altro si è affermato che la connotazione para-religiosa del sodalizio non è idonea a scalfire la ricostruzione accusatoria, essendo stata dimostrata l'armonica coesistenza della finalità mutualistica perseguita dagli associati con la finalità di impiegare le forze comuni in una attività di spaccio. In particolare risulta evidente, in tale quadro, l'apoditticità e l'illogicità del giudizio formulato in ordine alla partecipazione alle riunioni, essendosi escluso che la stessa assumesse connotazione indiziante, in quanto non vi era coincidenza tra denaro versato in occasione delle riunioni e c:assa comune del sodalizio: in realtà, nel momento in cui si assume che l'associazione aveva una natura composita e che mutualità, religione e organizzazione di imprese criminali nel settore del narcotraffico si fondevano, non si comprende perché l'inserimento nel libro mastro e la partecipazione di Marcus a plurime riunioni, compresa quella del 2/2/2020, in cui si era esplicitamente parlato di operazioni illecite, delle pressioni esercitate dalle forze dell'ordine e della necessità di trasferire un quantitativo di droga, non consentisse di attribuire a dette riunioni la valenza di momenti decisionali condivisi, in relazione a tutti i temi oggetto di analisi, non essendo stato comunque chiarito, rispetto a quel tipo di sodalizio criminale, quale avrebbe dovuto ritenersi il discrinnine, al fine di ravvisare una partecipazione rilevante, basata sull'assunzione di un ruolo, a fronte di un indistinto contributo fornito all'operatività dell'associazione, in rapporto alle problematiche specificamente affrontate nella riunione del 2/2/2020. In altre parole, è stata omessa una puntuale analisi della concreta operatività di questo tipo di sodalizio, onde comprendere se la coralità della partecipazione alle riunioni costituisse o meno modalità tipica per contribuire anche allo sviluppo delle attività criminali. 5. Ciò di per sé inficia la motivazione e impone l'annullamento dell'ordinanza impugnata, con rinvio al Tribunale di Caltanissetta, perché venga riformulata l'analisi della gravità indiziaria, alla luce dei formulati rilievi. 5 7 P. Q. M. Annulla l'ordinanza impugnata e rinvia per nuovo giudizio al Tribunale di Caltanissetta competente ai sensi dell'art. 309, co. 7 cod. proc. pen. Così deciso il 25/11/2021 Il Consigliere estensore Massimo ciarelli "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211202/snpen@s60@a2021@n44726@tS.clean.pdf,"SENTENZA sul ricorso proposto da Arjenishvili Davit nato a Tblisi (Georgia) il 18/10/1979 avverso la sentenza emessa il 30 settembre 2021 dalla Corte di appello di Napoli; visti gli atti, la sentenza impugnata e il ricorso; udita la relazione del Consigliere Debora Tripiccione; lette le richieste del Pubblico Ministero, in persona del Sostituto Procuratore Generale, Luigi Orsi, che ha concluso chiedendo il rigetto del ricorso; letta la memoria del difensore, avv. Gianmarco Del Bianco, che ha insistito per l'accoglimento del ricorso. RITENUTO IN FATTO 1.Con la sentenza impugnata la Corte di appello di Napoli ha disposto la consegna all'Autorità Giudiziaria dell'Austria di Davit Arjenishvili, tratto in arresto il 29 giugno Penale Sent. Sez. 6   Num. 44726  Anno 2021Presidente: FIDELBO GIORGIORelatore: TRIPICCIONE DEBORAData Udienza: 26/11/20212021 in esecuzione del mandato di arresto processuale emesso dal Tribunale di Salisburgo il 24 aprile 2020 per i reati di concorso in furto in abitazione aggravato, commessi in Wals e in altri luoghi il 21 ed il 22 dicembre 2019. 2. Propone ricorso per cassazione il difensore di fiducia del consegnando, avv. Gianmarco Dal Bianco, articolando quattro motivi. 2.1 Con il primo motivo deduce la violazione dell'art. 6, comma 1, lett. c), legge 22 aprile 2005, n. 69 in quanto il mandato di arresto europeo non contiene alcun riferimento ad un provvedimento cautelare o ad altra decisione giudiziaria esecutiva che abbia la stessa forza e che possa giustificare la privazione della libertà personale del ricorrente. A tal fine, non è sufficiente il richiamo all'ordine di cattura europeo emesso dalla Procura della Repubblica di Salisburgo il 14 aprile 2020, trattandosi di un atto non assimilabile ad un provvedimento giurisdizionale. 2.2 Con il secondo motivo deduce la violazione degli artt. 6, comma 7, legge n. 69 del 2005 e 143 cod. proc. pen. non avendo la Corte territoriale, dopo avere accertato che il consegnando non parla né comprende la lingua italiana, disposto la traduzione in lingua georgiana del mandato di arresto europeo e degli atti ad esso allegati, violando, così, il diritto di difesa del ricorrente. 2.3 Con il terzo motivo deduce la violazione dell'art. 18, lett. e), legge n. 69 del 2005 per omessa indicazione nel mandato di arresto europeo sia delle ragioni della consegna che dei termini di durata della carcerazione cautelare preventiva previsti in caso di consegna. Il mandato di arresto si limita, infatti, ad indicare genericamente, quale ragione della sua emissione, l'esercizio dell'azione penale o l'esecuzione di una pena o misura di sicurezza privativa della libertà, ma non precisa se il consegnando sarà trattenuto solo per l'espletamento del suo interrogatorio o se la privazione della sua libertà avrà una durata maggiore. 2.4 Con il quarto motivo deduce la violazione dell'art. 19, lett. b), legge n. 69 del 2005 in relazione all'omessa subordinazione dell'esecuzione del mandato di arresto europeo alla condizione che il ricorrente, dopo essere stato sottoposto a processo, sia rinviato in Italia per l'esecuzione della pena o della misura di sicurezza privativa della libertà personale eventualmente applicate nei suoi confronti. La Corte di appello ha omesso di svolgere i necessari accertamenti per verificare se il ricorrente, residente a Napoli con la moglie, sia effettivamente un ""cittadino comunitario"" ovvero extracomunitario richiedente asilo o titolare di un permesso di soggiorno per motivi umanitari. Con riferimento a tale circostanza, eccepisce, inoltre, l'illegittimità costituzionale dell'art. 19, lett. b), legge n. 69 del 2005 per contrasto con gli artt. 3 2 e 10 Cost. in relazione alla omessa previsione della condizione in esame anche a vantaggio dello straniero extracomunitario titolare di un permesso di soggiorno per motivi umanitari. 3.11 Sostituto Procuratore generale, Luigi Orsi, ha depositato requisitoria scritta con la quale ha chiesto il rigetto del ricorso rilevando che: il mandato di arresto è stato emesso dal Tribunale di Salisburgo il 24 aprile 2020, contiene una descrizione dei fatti per cui si procede e specifica che la ragione della richiesta di consegna attiene all'esercizio dell'azione penale e all'esecuzione della pena; all'udienza dinanzi alla Corte di appello era presente un interprete di lingua georgiana; il provvedimento impugnato ha illustrato le ragioni per cui al ricorrente non si applica la clausola di riserva. CONSIDERATO IN DIRITTO LH ricorso è infondato e va, pertanto, rigettato per le ragioni di seguito esposte. 1.1 Giova, innanzitutto premettere che, come affermato dalla giurisprudenza della Corte di Giustizia dell'Unione europea, il principio della fiducia reciproca tra gli Stati membri e quello del mutuo riconoscimento - di cui il mandato di arresto europeo costituisce la prima concretizzazione nel settore del diritto penale - rivestono importanza fondamentale nel diritto dell'Unione, dato che consentono la creazione e il mantenimento di uno spazio senza frontiere interne. In particolare, il principio della fiducia reciproca impone a ciascuno di tali Stati, di ritenere, tranne che in circostanze eccezionali, che tutti gli altri Stati membri rispettino il diritto dell'Unione e, in particolare, i diritti fondamentali riconosciuti da quest'ultimo (sentenza del 25 luglio 2018, Minister for 3ustice and Equality C-216/18). Ciò comporta che, nell'ambito del sistema del mandato di arresto europeo, connotato dalla specifica e tassativa previsione dei motivi di rifiuto (artt. 3, 4 e 4 bis della stessa decisione quadro) e delle condizioni apponibili (art. 5 della medesima), l'esecuzione del mandato costituisce il principio, mentre il rifiuto di esecuzione è concepito come un'eccezione da interpretarsi restrittivamente (sentenza del 25 luglio 2018, Minister for Justice and Equality, C-216/18). 2. Ciò premesso, il punto controverso introdotto dal primo motivo di ricorso, attiene alla perinnetrazione della nozione di ""decisione giudiziaria"" contenuta nell'art. 6, comma 1, lett. c), legge n. 69 del 2005, che, ad avviso del ricorrente si riferisce 3 esclusivamente ad un provvedimento giurisdizionale emesso da un giudice o, comunque, soggetto alla convalida da parte di un organo terzo e imparziale. Il motivo è infondato. Osserva, al riguardo, il Collegio che sebbene né la decisione quadro 2002/584/GAI (art. 8, lett. c) né la legge n. 69 del 2005 (art. 6, comma 1, lett. c) contengano una definisce del mandato di arresto ""nazionale"" ovvero della ""decisione giudiziaria esecutiva"" che possono essere posti a fondamento di un mandato di arresto europeo, tale nozione è stata interpretata dalla Corte di Giustizia dell'Unione Europea in un'accezione ben più ampia di quella proposta dal ricorrente, che muove dal presupposto che la nozione di «autorità giudiziaria» emittente, di cui all'art. 6, par. 1, della citata decisione quadro, si riferisce non solo ai giudici ed agli organi giurisdizionali di uno Stato membro, ma a tutte le autorità che partecipano all'amministrazione della giustizia penale degli Stati membri, compreso il pubblico ministero e con esclusione dei servizi di polizia (Corte di Giustizia dell'Unione europea, sentenze del 10 novembre 2016, Poltorak, C-452/16 e Kovalkovas, C-477/16; Corte di Giustizia dell'Unione europea, 29 giugno 2016, Kossowski, C-486/14). Tale interpretazione è corroborata da ragioni di carattere sistematico. Si osserva, infatti, che il mandato di arresto europeo è uno strumento della cooperazione giudiziaria in materia penale, che può essere emesso o ai fini dell'esercizio di un'azione penale nello Stato membro emittente, o ai fini dell'esecuzione di una pena o di una misura di sicurezza privative della libertà nel medesimo Stato. Pertanto, nella misura in cui il mandato d'arresto europeo agevola la libera circolazione delle decisioni giudiziarie, intervenute in una fase anteriore alla sentenza, si deve ritenere che anche una Procura, che in base al diritto nazionale dispone della competenza ad esercitare un'azione penale, dev'essere considerata un'autorità che partecipa all'amministrazione della giustizia dello Stato membro interessato. Trasponendo tale definizione di «autorità giudiziaria emittente» anche nell'esegesi dell'art. 8, par. 1, della direttiva, si è pertanto, affermato che la nozione di «mandato d'arresto» figurante alla lettera c), si riferisce al solo mandato d'arresto nazionale, da intendersi quale decisione giudiziaria distinta dal mandato d'arresto europeo (Corte di Giustizia dell'Unione Europea, 1 giugno 2016, Bob-Dogi, C-241/15) e deve essere interpretato nel senso che costituisce una «decisione giudiziaria», ai sensi di tale disposizione, una decisione adottata dalle autorità che partecipano all'amministrazione della giustizia penale degli Stati membri, ad esclusione dei servizi di polizia. E' stata, ad esempio, considerata tale anche una convalida di un mandato d'arresto nazionale precedentemente emesso, ai fini di azioni penali, da un servizio 4 di polizia (Corte di Giustizia dell'Unione Europea, 10 novembre 2016, Halil Ibrahim Òzqelik, C-453/16). 2.1 E' stato, inoltre, precisato che il sistema del mandato d'arresto europeo comporta una protezione, sia in materia procedurale che dei diritti fondamentali dell'interessato, su due livelli, ovvero quello relativo all'adozione della decisione nazionale e quello in sede di emissione del mandato d'arresto europeo (Corte di Giustizia dell'Unione europea, 1 giugno 2016, Bob-Dogi, C-241/15; Corte di Giustizia dell'Unione europea, sentenze del 27 maggio 2019, Minister for Justíce and Equality, C-508/18 e C-509/18). La Corte di Giustizia, con le sentenze gemelle del 27 maggio 2019, C-508/18 e C-509/18, ha, inoltre, precisato che la suddetta protezione implica che venga adottata, quanto meno ad uno dei due livelli, una decisione conforme ai requisiti inerenti alla tutela giurisdizionale effettiva. Ne consegue che, qualora il diritto dello Stato membro emittente attribuisca la competenza ad emettere un mandato d'arresto europeo a un'autorità che, pur partecipando all'amministrazione della giustizia di tale Stato, non sia un giudice o un organo giurisdizionale, la decisione giudiziaria nazionale su cui s'innesta il mandato d'arresto europeo deve in sé rispettare siffatti requisiti. Si aggiunge, inoltre, che in tal caso, la stessa decisione di emettere il mandato d'arresto deve poter formare oggetto, in detto Stato membro, di un ricorso giurisdizionale che soddisfi pienamente i requisiti inerenti a una tutela giurisdizionale effettiva. Il rispetto di tali requisiti consente, infatti, di garantire all'autorità giudiziaria dell'esecuzione che la decisione di emettere un mandato d'arresto europeo ai fini dell'esercizio di un'azione penale si basa su un procedimento nazionale soggetto a controllo giurisdizionale, e che la persona nei cui confronti è stato emesso tale mandato d'arresto nazionale ha beneficiato di tutte le garanzie proprie all'adozione di questo tipo di decisioni, in particolare di quelle risultanti dai diritti fondamentali e dai fondamentali principi giuridici menzionati all'articolo 1, paragrafo 3, della decisione quadro 2002/584. Inoltre, anche nel caso in cui il mandato d'arresto europeo si fondi su una decisione nazionale emessa da un giudice o da un organo giurisdizionale, spetta, comunque, all'autorità giudiziaria competente, in base al diritto nazionale, ad emettere il mandato d'arresto europeo il compito di assicurare, in modo indipendente, il secondo livello di protezione dei diritti della persona interessata, e in particolare, il rispetto delle condizioni necessarie per la sua emissione ed il controllo della proporzionalità della misura, tenuto conto delle peculiarità di ciascun caso di specie (v., in tal senso, sentenza del 10 novembre 2016, Kovalkovas, C-477/16). 5 2.2 La giurisprudenza di legittimità, uniformandosi a tali indicazioni esegetiche, ha recentemente affermato che in tema di mandato di arresto europeo, la nozione di ""autorità giudiziaria emittente"" comprende anche le autorità di uno Stato membro che, pur non rivestendo la qualifica di organi giurisdizionali, partecipano all'amministrazione della giustizia penale di tale Stato e agiscono in modo indipendente nell'esercizio delle proprie funzioni, a condizione che sia assicurato il sindacato giurisdizionale sulla decisione relativa all'emissione del mandato (Sez. 6, n. 15922 del 21/05/2020, Lucaci, Rv. 278934 in fattispecie relativa a un mandato di arresto europeo di tipo processuale emesso dall'ufficio del pubblico ministero austriaco, convalidato, prima della sua trasmissione, da un tribunale). È stata, inoltre, ritenuta legittima, nella ricorrenza delle restanti condizioni, l'emissione di un mandato di arresto europeo sulla base di un provvedimento restrittivo della libertà disposto da un'autorità di polizia e successivamente convalidato dal pubblico ministero, costituendo lo stesso una ""decisione giudiziaria"" ai sensi dell'art.8, paragrafo 1, lett. c), della decisione quadro 2002/584/GAI del Consiglio dell'Unione Europea del 13/06/2002 (Sez. 6, n. 20571 del 01/07/2020, Emma, Rv. 279280 in fattispecie relativa a un mandato di arresto europeo emesso dall'Ungheria sulla base di un provvedimento cautelare adottato da un funzionario di polizia e sottoposto al controllo del pubblico ministero in cui la Corte ha annullato con rinvio la sentenza impugnata al fine di accertare l'assoggettabilità ad impugnazione della suddetta convalida, quale condizione del necessario rispetto dell'art. 5, comma 4,CEDU). 2.3 Sulla base di tale giurisprudenza, da cui il Collegio non intende discostarsi, deve dunque, ritenersi che, con riferimento al caso di specie, non è ravvisabile alcuna violazione dell'art. 6, comma 1, lett. c), legge n. 69 del 2005 atteso che l'ordine di arresto europeo emesso dalla Procura di Salisburgo - da qualificarsi quale ""decisione giudiziaria"" alla stregua della giurisprudenza della Corte di Giustizia sopra esaminata - è stato successivamente autorizzato e, dunque, sottoposto ad un controllo giurisdizionale, ai sensi del §29, comma 1, legge federale relativa alla cooperazione giudiziaria in cause penali con gli Stati membri dell'Unione europea (EU-JZD), dal Tribunale di Salisburgo con provvedimento del 24 aprile 2020 che, in virtù del principio di fiducia reciproca che ispira il sistema del mandato di arresto europeo, deve presumersi abbia svolto i necessari controlli a tutela delle garanzie procedurali e dei diritti fondamentali del ricorrente. 3. Anche il secondo motivo è infondato. 6 Occorre, innanzitutto, premettere che le novellate disposizioni dell'art. 143 cod. proc. pen., che hanno recepito nell'ordinamento interno i principi contenuti nell'art. 3 della direttiva 2010/64/UE, non contengono alcuna specifica previsione relativa al mandato di arresto europeo. Detta direttiva, tuttavia, prevede, agli artt. 2, par. 7, e 3, par. 6, che le competenti autorità dello Stato di esecuzione del mandato di arresto europeo assicurino alle persone che siano soggette a tale procedimento e non parlino o non comprendano la lingua del procedimento l'assistenza di un interprete nonché la traduzione scritta del mandato, ove l'interessato non comprenda la lingua in cui tale documento è redatto. Tale lacuna normativa è stata colmata dall'esegesi di questa Corte, dal Collegio pienamente condivisa, in considerazione della clausola di salvaguardia prevista dall'art. 39, comma 1, della legge n. 69 del 2005 - che consente l'applicazione delle disposizioni del codice di procedura penale e delle leggi complementari ""in quanto compatibili"" - e del richiamo, contenuto all'art. 9, comma 5, legge cit., alla possibilità di applicare, anche nell'ambito della procedura di consegna legata all'esecuzione del mandato di arresto europeo, le disposizioni del codice di rito in materia di misure cautelari personali, laddove se ne presenti la necessità. Si è, pertanto, affermato che in tema di mandato di arresto europeo, l'ambito applicativo delle novellate disposizioni di cui all'art. 143 cod. proc. pen. comprende anche la speciale disciplina della procedura di consegna relativa al mandato di arresto europeo, con la conseguenza che l'imputato alloglotta che non conosca la lingua italiana ha diritto ad ottenere la traduzione degli atti suindicati solo se ne faccia espressa e motivata richiesta (Sez. 6, n. 1199 del 08/01/2015, Ivancescu, Rv. 261639. Si veda anche Sez. 6, n. 50814 del 24/11/2016, Aleksishvili, Rv. 268359 che ha riconosciuto tale diritto, qualora sia stata formulata espressa e motivata richiesta, solo in relazione ai documenti fondamentali per il corretto funzionamento della procedura di consegna, ma non con riferimento agli atti compiuti nell'ambito del procedimento estero la cui traduzione può essere richiesta esclusivamente alla competente Autorità giudiziaria dello Stato di emissione del mandato di arresto europeo). 3.1 Applicando i principi sopra esaminati al caso in esame, ritiene il Collegio che la Corte territoriale non sia incorsa in alcuna violazione dell'art. 143 cod. proc. pen. Risulta, infatti, dalla sentenza impugnata che, poiché all'udienza del 15 luglio 2021 il ricorrente aveva dichiarato di «non parlare bene la lingua italiana e di avere bisogno di un interprete», detta udienza era stata rinviata al successivo 30 settembre che, tuttavia, nonostante la presenza dell'interprete di lingua georgiana, veniva celebrata in assenza del ricorrente. In tale sede, peraltro, non veniva formulata alcuna 7 richiesta di traduzione degli atti. In assenza, dunque, di una formale e motivata richiesta da parte del ricorrente, il quale, nonostante l'assistenza di un interprete di lingua georgiana, ha ritenuto di non presenziare all'udienza di discussione, deve, pertanto, ritenersi che correttamente la Corte territoriale non ha disposto la traduzione degli atti del procedimento interno e della sentenza. Peraltro, il ricorrente non ha prospettato alcun pregiudizio derivante dalla mancata traduzione della sentenza, che del resto non ha impedito alla difesa di esercitare i suoi diritti e facoltà, presentando ampio ricorso per cassazione. 4. Il terzo motivo è manifestamente infondato. Il ricorrente lamenta la violazione dell'art. 18, lett. e), legge n. 69 del 2005 per l'omessa indicazione nel mandato di arresto europeo dei limiti massimi della carcerazione preventiva. Osserva, al riguardo, il Collegio che con il d.lgs. 2 febbraio 2021, n. 10 (in vigore dal 20 febbraio 2021 e, dunque, applicabile alla fattispecie in esame), il legislatore, al fine di armonizzare le disposizioni interne in tema di mandato di arresto europeo con quelle della decisione quadro 2002/584/GAI e, conseguentemente semplificare le procedure di consegna nell'ambito della spazio comune europeo, ha sensibilmente ridotto i motivi di rifiuto obbligatorio previsti dall'art. 18, legge n. 69 del 2005 tra i quali oggi non è più previsto quello invocato dal ricorrente. 5. Anche il quarto motivo è inammissibile per genericità e manifesta infondatezza. Il ricorrente deduce, infatti, la violazione dell'art. 19, lett. b), legge n. 69 del 2005 in relazione all'omessa apposizione della clausola di riserva prevista da tale norma, avendo la Corte territoriale omesso di svolgere i necessari accertamenti per verificare se il ricorrente, che assume risiedere a Napoli con la moglie, sia effettivamente un ""cittadino comunitario"" ovvero extracomunitario richiedente asilo o titolare di un permesso di soggiorno per motivi umanitari. Innanzitutto rileva il Collegio che l'art. 19, comma 1), lett. b) , legge n. 69 del 2005, come modificato dall'art. 15 d.lgs. 2 febbraio 2021, n. 10, ha ristretto l'operatività della clausola di riserva per il mandato di arresto processuale al cittadino italiano o di altro Stato membro dell'Unione europea che sia legittimamente ed effettivamente residente nel territorio italiano da almeno cinque anni. Ciò premesso, la sentenza impugnata, nell'escludere l'applicabilità dell'invocata previsione normativa, ha rilevato che il Davit risulta essere un cittadino di uno Stato extracomunitario e non ha allegato nulla che ne attesti la cittadinanza di altro Stato membro dell'Unione ovvero la legittima ed effettiva dimora nel territorio italiano da 8 almeno cinque anni (i precedenti dattiloscopici ne attestato la prima identificazione in Italia il 7 luglio 2018 quale persona priva di permesso di soggiorno). In presenza di siffatte condizioni e della genericità delle allegazioni del ricorrente, deve, dunque, escludersi che incombesse sulla Corte territoriale l'onere di alcuna indagine al riguardo. Le considerazioni esposte hanno un valore assorbente anche rispetto all'esame della questione di legittimità costituzionale dedotta dal ricorrente, trattandosi, peraltro, di questione non rilevante nel caso di specie, in assenza di alcuna prova di uno stabile radicamento familiare e lavorativo del ricorrente o della titolarità da parte di quest'ultimo di un permesso di soggiorno per motivi umanitari. Va, inoltre, aggiunto che con riferimento al solo mandato di arresto esecutivo, l'art. 18-bis della legge n. 69 del 2005, come modificato dall'art. 15 d.lgs. 2 febbraio 2021, n. 10, considera le medesime condizioni, oltre che la dimora effettiva nel territorio italiano per almeno cinque anni, quale motivo di rifiuto facoltativo. In relazione a tale norma, questa Corte ha ritenuto manifestamente infondata la questione di legittimità costituzionale, per violazione degli artt. 3 e 27, comma 3, Cost., nella parte in cui esclude dal beneficio del rifiuto facoltativo della consegna i cittadini di altro Stato membro dell'Unione Europea che non abbiano maturato una permanenza sul territorio italiano di almeno cinque anni, in quanto la scelta non contrasta né con il parametro della ragionevolezza, né con il principio di eguaglianza, nè con la finalità di reinserimento sociale del condannato (Sez. 6 , n. 18124 del 06/05/2021, Hathazi, Rv. 281271). In assenza del presupposto di un sostanziale radicamento nel territorio del consegnando, deve, infine, escludersi la rilevanza nella fattispecie in esame della questione pregiudiziale recentemente sottoposta alla Corte di giustizia dell'Unione europea dalla Corte costituzionale, con ordinanza n. 217 del 2021. Tale provvedimento, infatti, è stato emesso nell'ambito di un procedimento in cui, in presenza del presupposto del sostanziale radicamento nel territorio del consegnando, cittadino di uno Stato terzo, la Corte costituzionale è stata investita della questione di legittimità dell'art. 18, lett. c), legge n. 69 del 2005 nella formulazione antecedente la novella del 2021. Con l'ordinanza in questione, il Giudice delle Leggi ha ritenuto di investire in via preliminare la Corte di giustizia della questione concernente la compatibilità con l'art. 4, punto 6, della direttiva 2002/584/GAI del Consiglio, del 13 giugno 2002, interpretato alla luce dell'art. 1, paragrafo 3, della medesima decisione quadro e dell'art. 7 della Carta dei diritti fondamentali dell'Unione europea, della normativa come quella italiana, che esclude 9 - Il Pre idente Gio Il Consigliere estensore--- Debora . _------7.-----  T Ł - ."" _ 44.45,  4or c_r-:012Q in maniera assoluta e automatica dall'ambito di applicazione del motivo di rifiuto della consegna disciplinato da tale disposizione i cittadini di paesi terzi che dimorino o risiedano sul suo territorio, non consentendo all'autorità giudiziaria dell'esecuzione di rifiutare la consegna neppure quando tali persone abbiano stabili e radicati legami sociali e familiari con lo Stato dell'esecuzione. 5. Al rigetto del ricorso segue per legge la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Manda alla Cancelleria per gli adempimenti di cui all'art. 22, comma 5, legge n. 69/2005. Così deciso il 26 novembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s60@a2021@n46969@tS.clean.pdf,"SENTENZA sul ricorso proposto da Ehichioya Lordy, nato in Nigeria il 20/02/1985 avverso la sentenza del 28/05/2021 della Corte di appello di Salerno; visti gli atti, il provvedimento impugnato e il ricorso; udita la relazione svolta dal Consigliere Ercole Aprile; letta la requisitoria del Pubblico Ministero, in persona del Sostituto Procuratore generale Vincenzo Senatore, che ha concluso chiedendo l'inammissibilità del ricorso. RITENUTO IN FATTO 1. Con la sentenza sopra indicata la Corte di appello di Salerno confermava la pronuncia di primo grado del 20 ottobre 2020 con la quale il Tribunale di Salerno aveva condannato Lordy Ehichioya in relazione al reato di cui all'art. 73 d.P.R. n. 309 del 1990, per avere, in Pellezzano il 3 febbraio 2020, detenuto illegalmente a fine di spaccio sostanza stupefacente del tipo eroina del peso di 92,36 grammi Penale Sent. Sez. 6   Num. 46969  Anno 2021Presidente: PETRUZZELLIS ANNARelatore: APRILE ERCOLEData Udienza: 02/12/2021circa, suddivisa in undici ovuli, da cui era possibile ricavare 1229 dosi giornaliere. 2. Avverso tale sentenza ha presentato ricorso l'imputato, con atto sottoscritto dal suo difensore, la quale ha dedotto quattro motivi. 2.1. Nullità del giudizio di secondo grado, per essersi lo stesso svolto senza una previa notifica all'imputato, all'epoca sottoposto alla misura degli arresti domiciliari, di un atto contenente la vocatio in iudicium, posto che l'udienza del 28 maggio 2021 era stata preceduta da altra udienza, nella quale la trattazione del processo era stata rinviata, il cui verbale non era stato portato a conoscenza del prevenuto. 2.2. Violazione di legge, in relazione agli artt. 590, 601, 422 e 416 cod. proc. pen., e vizio di motivazione, per avere la Corte territoriale deciso sull'appello proposto dall'imputato nonostante che gli atti del fascicolo del giudizio di primo grado non fossero stati integralmente trasmessi alla Corte salernitana. 2.3. Violazione di legge, in relazione agli artt. 91, 192 e 129 cod. proc. pen., e vizio di motivazione, per avere la Corte di appello confermato la pronuncia di condanna di primo grado, valorizzando dichiarazioni accusatorie di tal Bortone, incomplete e non verificabili. 2.4. Violazione di legge e vizio di motivazione, per avere la Corte distrettuale ingiustificatamente negato all'imputato il riconoscimento della ipotesi meno grave del fatto di lieve entità di cui all'art. 73, comma 5, d.P.R. cit., pure contraddicendo quanto asserito sul punto dal giudice di primo grado. 3. Il procedimento è stato trattato nell'odierna udienza in camera di consiglio con le forme e con le modalità di cui all'art. 23, commi 8 e 9, del decreto-legge 28 ottobre 2020, n. 137, convertito dalla legge 18 dicembre 2020, n. 176, i cui effetti sono stati prorogati dall'art. 7 del decreto-legge 23 luglio 2021, n. 105, convertito dalla legge 16 settembre 2021, n. 126. CONSIDERATO IN DIRITTO 1. Ritiene la Corte che il ricorso presentato nell'interesse di Lordy Ehichioya sia inammissibile. 2. Il primo motivo del ricorso è manifestamente infondato, in quanto dagli atti si evince che l'udienza del 12 maggio 2021 venne fissata dal Presidente della Corte di appello, per la trattazione del giudizio a carico dell'odierno imputato, nelle forme previste dall'art. 23 del decreto-legge n. 149 del 2020; che né 2 l'imputato né il suo difensore chiesero la discussione orale; e che all'udienza del 12 maggio 2021 la trattazione del processo, che sarebbe dovuta avvenire in maniera cartolare, venne rinviata dal collegio all'udienza del 28 maggio 2021, con la notifica del relativo verbale al solo difensore. Situazione che, in assenza di una pregressa richiesta dell'imputato di partecipare personalmente al processo, non determinò alcuna violazione dei diritti di difesa, in quanto la notifica del verbale con l'indicazione della nuova udienza di rinvio garantì la possibilità del patrocinatore di formulare per iscritto le proprie conclusioni. 3. Il secondo motivo del ricorso, oltre ad essere stato formulato in termini molto indeterminati e senza l'indicazione degli atti asseritamente non trasmessi dal primo al secondo grado, è manifestamente infondato in quanto l'asserita omissione avrebbe potuto astrattamente configurare una nullità relativa che si sarebbe, in ogni caso, sanata ai sensi dell'art. 182, comma 2, cod. proc. pen., per la mancata presentazione della relativa eccezione di invalidità: che, riguardando atti posti in essere prima della emissione del decreto di citazione a giudizio, doveva essere formulata prima della dichiarazione di apertura del giudizio di appello. 4. Il terzo e il quarto motivo del ricorso sono inammissibili per la genericità del loro contenuto. Nella giurisprudenza di questa Corte si è avuto modo ripetutamente di chiarire che il requisito della specificità dei motivi implica non soltanto l'onere di dedurre le censure che la parte intenda muovere in relazione ad uno o più punti determinati della decisione, ma anche quello di indicare, in modo chiaro e preciso, gli elementi che sono alla base delle censure medesime, al fine di consentire al giudice dell'impugnazione di individuare i rilievi mossi ed esercitare il proprio sindacato (così, tra le tante, Sez. 3, n. 5020 del 17/12/2009, Valentini, Rv. 245907). Nel caso di specie il ricorrente si è limitato ad enunciare, in forma molto indeterminata, il dissenso rispetto alle valutazioni compiute dalla Corte di appello, senza specificare gli aspetti di criticità di passaggi giustificativi della decisione, cioè omettendo di confrontarsi realmente con la motivazione della ordinanza gravata: pronuncia con la quale erano state analiticamente indicate le ragioni per le quali l'imputato dovesse essere considerato responsabile della illecita detenzione di quella droga (essendo stato scoperto dalla polizia giudiziaria mentre stava prelevando la confezione contenente la droga da una intercapedine di un muro lungo una strada pubblica); e per le quali, in considerazione della 3 entità ponderale dello stupefacente rinvenuto e del probabile inserimento dell'interessato nel contesto del narcotraffico, il fatto accertato non potesse essere qualificato come di lieve entità, vale a dire di scarsa o ridotta offensività. 5. Segue la condanna del ricorrente al pagamento delle spese del procedimento ed a quella di una somma in favore della Cassa delle ammende, che si stima equo fissare nella misura indicata in dispositivo. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso il 02/12/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46162@tS.clean.pdf,"SENTENZA sul ricorso proposto da: SANTI CLAUDIO nato a GAVORRANO il 14/04/1951 avverso la sentenza del 29/10/2019 della CORTE APPELLO di FIRENZE visti gli atti, il provvedimento impugnato e il ricorso; udita la relazione svolta dal Consigliere EUGENIA SERRAO; udito il Pubblico Ministero, in persona del Sostituto Procuratore GIULIO ROMANO,che ha concluso per l'inammissibilita' del ricorso Penale Sent. Sez. 4   Num. 46162  Anno 2021Presidente: DI SALVO EMANUELERelatore: SERRAO EUGENIAData Udienza: 09/12/2021RITENUTO IN FATTO E CONSIDERATO IN DIRITTO 1. La Corte di appello di Firenze, con la sentenza indicata in epigrafe, ha confermato la pronuncia di condanna emessa nei confronti di Santi Claudio, a seguito di rito abbreviato, dal Tribunale di Grosseto in data 15/09/2015 in relazione al delitto di cui agli' artt.81, comma 2, e 110 cod. pen., 73, commi 1 e 1-bis, d.P.R. 9 ottobre 1990, n.309 per illecita detenzione e cessione, in plurime occasioni, di sostanze stupefacenti del tipo eroina e del tipo metadone, nonché in relazione al reato di cui all'art.385, commi 1 e 3, cod. pen. e 47 ter, comma 8, I. 26 luglio 1975, n.354 per essere evaso durante l'espiazione di pena detentiva in regime di detenzione domiciliare. Fatti commessi in Gavorrano e altrove sino all'aprile 2013 con recidiva reiterata, specifica infraquinquennale. 2. Claudio Santi ha proposto ricorso per cassazione censurando la sentenza impugnata, con un primo motivo, per mancanza e manifesta illogicità della motivazione nonché violazione di legge in relazione alla qualificazione del reato di cui all'art. 73 T.U. Stup. ritenendo la difesa che non possano essere ostativi alla configurazione dell'ipotesi lieve la continuatività delle condotte o lo svolgimento di attività in qualche modo organizzata, essendo dirimente la quantità di droga detenuta, la grandezza del mercato di riferimento ovvero il numero rilevante di tossicodipendenti, mentre non è dirimente la diversità delle sostanze trafficate o il rinvenimento della sostanza già suddivisa in dosi. Nel caso in esame, erano contestate ipotesi di detenzione e di cessione di eroina non meglio individuate e in quantità imprecisate e i giudici, in base a una disanima generica, hanno omesso di valutare gli elementi significativi nella disponibilità del giudice; manifestamente illogica è la parte finale della motivazione in cui si è data risonanza al dato quantitativo tralasciando il dato più significativo, ossia l'assoluta scarsa qualità della sostanza. Considerato che le imputazioni mosse all'imputato riguardano tipologie di stupefacenti non meglio individuate in quantità non meglio precisate, si sarebbe dovuto riconoscere il c.d. piccolo spaccio. Con un secondo motivo ha dedotto vizio di motivazione e violazione di legge in merito all'eccessività della pena per effetto della mancata concessione delle circostanze attenuanti generiche in regime di prevalenza sulla recidiva. La difesa ritiene che la pena inflitta sia eccessiva, tenuto conto del comportamento processuale dell'imputato e della complessiva vicenda delittuosa. La sentenza 2 impugnata difetta di motivazione circa l'applicazione delle norme di cui all'art.133 cod. pen. 3. Il primo motivo di ricorso non supera il vaglio di ammissibilità in quanto aspecifico. Lungi dal confrontarsi con la congrua motivazione offerta dalla Corte territoriale a pag.3 in replica ad analoga deduzione difensiva, il ricorso è meramente reiterativo di essa. Viene ignorato il richiamo al numero di episodi di detenzione e spaccio, la notevole diffusione sul territorio della rete di contatti con i numerosi cessionari, nonché il rilevante dato quantitativo (si tratta, tra l'altro, di 480 dosi circa di eroina), non controbilanciati dalla scarsa qualità della sostanza ceduta né dalle modalità non complesse dello spaccio. Come costantemente affermato dalla Corte di legittimità (ex plurimis, Sez.6, n.8700 del 21/01/2013, Leonardo, Rv. 254584), la funzione tipica dell'impugnazione è quella della critica argomentata avverso il provvedimento cui si riferisce. Tale critica argomentata si realizza attraverso la presentazione di motivi che, a pena di inammissibilità (artt. 581 e 591 cod.proc.pen.), devono indicare specificamente le ragioni di diritto e gli elementi di fatto che sorreggono ogni richiesta. Contenuto essenziale dell'atto di impugnazione è, pertanto, innanzitutto e indefettibilmente il confronto puntuale (cioè con specifica indicazione delle ragioni di diritto e degli elementi di fatto che fondano il dissenso) con le argomentazioni del provvedimento il cui dispositivo si contesta. Risulta pertanto di chiara evidenza che se il motivo di ricorso, come nel caso in esame, si limita a reiterare il motivo d'appello, confrontandosi solo apparentemente con la motivazione della sentenza impugnata, per ciò solo si destina all'inammissibilità, venendo meno in radice l'unica funzione per la quale è previsto e ammesso (la critica argomentata al provvedimento), posto che con siffatta mera riproduzione il provvedimento ora formalmente impugnato, lungi dall'essere destinatario di specifica critica argomentata, è di fatto del tutto ignorato. Il giudice di merito ha svolto, in ossequio all'orientamento interpretativo sposato dalla Corte di Cassazione a Sezioni Unite (Sez. U, n.51063 del 27/09/2018, Murolo, in motivazione), una valutazione «complessiva» del caso concreto per desumerne l'insussistenza degli indici della fattispecie di cui all'art. 73, comma 5, d.P.R. n.309/1990. Con la citata sentenza, il massimo consesso della Corte di legittimità ha precisato che nella verifica occorre abbandonare l'idea che gli indici attinenti al valore ponderale, alle modalità del fatto, ai mezzi dell'azione ed alla pericolosità sociale della condotta possano essere utilizzati dal giudice alternativamente, «riconoscendo od escludendo, cioè, la lieve entità del fatto anche in presenza di un solo indicatore di segno positivo o negativo, a prescindere dalla considerazione degli altri. Ma allo stesso tempo 3 anche che tali indici non debbano tutti indistintamente avere segno positivo o negativo». Essendovi «la possibilità che tra gli stessi indici si instaurino rapporti di compensazione e neutralizzazione in grado di consentire un giudizio unitario sulla concreta offensività del fatto anche quando le circostanze che lo caratterizzano risultano prima facie contraddittorie in tal senso». Solo all'esito «della valutazione globale di tutti gli indici che determinano il profilo tipico del fatto di lieve entità, è poi possibile che uno di essi assuma in concreto valore assorbente e cioè che la sua intrinseca espressività sia tale da non poter essere compensata da quella di segno eventualmente opposto di uno o più degli altri». 4. Il secondo motivo di ricorso è inammissibile. E' appena il caso di considerare che, in tema di valutazione dei vari elementi per la concessione delle attenuanti generiche, ovvero in ordine al giudizio di comparazione e per quanto riguarda la determinazione della pena e i limiti del sindacato di legittimità su detti punti, la giurisprudenza di questa Suprema Corte non solo ammette la cosiddetta motivazione implicita (Sez. 6, n. 36382 del 04/07/2003, Dell'Anna, Rv. 22714201) o con formule sintetiche (tipo «si ritiene congrua», Sez. 4, n. 23679 del 23/04/2013, Viale, Rv. 25620101; Sez. 6, n. 9120 del 02/07/1998, Urrata, Rv. 21158301), ma afferma anche che la ratio della disposizione di cui all'art.62 bis cod. pen. non impone al giudice di merito di esprimere una valutazione circa ogni singola deduzione difensiva. La Corte di Appello ha, peraltro, esplicitato le ragioni per le quali non ritenesse di effettuare un diverso giudizio di bilanciamento, segnatamente la pena base individuata nel minimo edittale e le decine di condanne, tra le quali numerose quelle in materia di stupefacenti, concretanti la recidiva bilanciata. Giova evidenziare che, in ogni caso, la richiesta della difesa incontrava il divieto previsto dall'art.69, comma 4, cod. pen. 5. Alla declaratoria d'inammissibilità segue la condanna del ricorrente al pagamento delle spese processuali; e inoltre, alla luce della sentenza 13 giugno 2000, n. 186, della Corte costituzionale e rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa nella determinazione della causa di inammissibilità», il ricorrente va condannato al pagamento di una somma che si stima equo determinare in euro 3.000,00 in favore della Cassa delle ammende. 4 P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende. Così deciso il 9 dicembre 2021 tEPC\MMIIN CANTILM oggi,  (  fUNMON4R10 NULHZIAF#0 IL FUNZIONARI Dott.ssa ir 5 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46847@tS.clean.pdf,"SENTENZA sul ricorso proposto da: TOGNAZZI IVALDO nato a GROSSETO il 19/05/1956 avverso la sentenza del 17/12/2020 del TRIBUNALE di GROSSETO udita la relazione svolta dal Consigliere MAURA NARDIN; lette le conclusioni del Procuratore generale Penale Sent. Sez. 4   Num. 46847  Anno 2021Presidente: PICCIALLI PATRIZIARelatore: NARDIN MAURAData Udienza: 14/12/2021MOTIVI DELLA DECISIONE 1. Con sentenza del 17 dicembre 2020, resa ai sensi dell'art. 444 cod. proc. il  Tribunale di Grosseto ha applicato a Ivaldo Tognazzi la pena concordata per il reato di cui all'art. 186, commi 2 lett. c) e 2 bis C.d.S. sostituendo la pena detentiva e pecuniaria con i lavori di pubblica utilità e disponendo la revoca della patente di guida e la confisca dell'autovettura 2. Avverso la sentenza propone ricorso l'imputato a mezzo del suo difensore, formulando tre motivi di impugnazione. 3. Con le doglianze, fra loro strettamente connesse, il ricorrente lamenta che il giudice, pur ritenendo la sussistenza dell'aggravante dell'avere provocato un sinistro stradale, ha accolto l'istanza di patteggiamento non ritenendo ostativa la circostanza di cui all'art. 186, comma 2 bis C.d.S., lasciando intendere di avere accolto la tesi difensiva, secondo cui l'imputato non aveva provocato, ma subito il sinistro. Osserva che, ciononostante, il giudice ha disposto la revoca della patente di guida e la confisca del veicolo senza disporne la sospensione, in violazione del disposto dell'art. 186, comma 9 bis C.d.S.. Rileva che il giudice, accogliendo la richiesta di applicazione della pena concordata, ma disponendo la sanzione amministrativa accessoria e la confisca, ha applicato due fattispecie sanzionatorie fra loro inconciliabili, senza motivare in alcun modo. Ricorda che la Corte costituzionale con sentenza del 20 aprile 2020 ha dichiarato l'incostituzionalità dell'art. 224 ter C.d.S. nella parte in cui rende obbligatoria da parte del Prefetto la confisca del veicolo anche in seguito all'estinzione del reato di guida in stato di ebbrezza per esito positivo della prova o del lavoro di pubblica utilità. Sostiene che il giudice laddove avesse ritenuto di non sospendere la sanzione amministrativa e di disporre la confisca avrebbe dovuto respingere l'istanza di patteggiamento e dar corso al dibattimento. Conclude per l'annullamento della sentenza impugnata. 4. Con requisitoria scritta il Procuratore generale presso la Corte di cassazione chiede di annullare senza rinvio la sentenza impugnata limitatamente all'omessa sospensione delle sanzioni amministrative accessorie della revoca della patente e della confisca dell'autovettura sino all'esito del lavoro di pubblica utilità, disponendo la sospensione di tali sanzioni. 5. Il ricorso deve essere accolto. 6. E' sufficiente ricordare che ""In caso di sostituzione della pena detentiva e pecuniaria con quella del lavoro di pubblica utilità, ai sensi dell'art. 186, comma 9- bis, cod. strada, il giudice è tenuto a quantificare la sospensione della patente di guida nei limiti edittali e a disporre - ove prevista - la confisca del veicolo e contestualmente deve ordinare la sospensione dell'efficacia di tali statuizioni fino alla valutazione dello svolgimento del lavoro di pubblica utilità, all'esito positivo del quale potrà essere dichiarata l'estinzione del reato, ridotta della metà la sanzione della 2 sospensione e revocata la confisca. (Sez. 4, Sentenza n. 12262 del 08/02/2018, Rv. 272531; Sez. 4, Sentenza n. 48330 del 27/09/2017, Rv. 271040). 7. Occorre pertanto annullare la sentenza impugnata limitatamente all'omessa sospensione della sanzione amministrativa della revoca della patente e della confisca del veicolo, disponendola. P.Q.M. Annulla senza rinvio la sentenza impugnata limitatamente all'omessa sospensione delle sanzioni amministrative accessorie della revoca della patente di guida e della confisca dell'autovettura indicata in atti sino all'esitcipositivoldel  lavoro di pubblica utilità, disponendo la sospensione di tali sanzioni. Coss  deciso il 14/12/2021 Il C nsigliere estensore Ma ra Nardin Il Presidente Patz Picciar "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s10@a2021@n46422@tS.clean.pdf,"visti gli atti, il provvedimento impugnato e il ricorso; udita la relazione svolta dal Consigliere PALMA TALERICO; prid1t32-  il Pubblico Ministero, in persona del Sostituto Procuratore ASSUNTA COCOMELLO iet 1She harncluso chiedendo 't9._ &le C:Co RiZ Co _ TZ, à,ut.1.0 iQt‚qjkA, o uz o -3cA) bt- 61/: , L, p 2 o (vekj  Co x.1  CLU>o I J2A, )(jx; a o 1{.""): o- c c ,odAs  juit,G0  OP-su 3-AQ. CeArz J--(2-Q1 SVI-LŁ 2A Goi _ f  SENTENZA sul ricorso proposto da: CAMPANELLA COSIMO DAMIANO nato a CANOSA DI PUGLIA il 01/01/1982 avverso la sentenza del 14/01/2020 della CORTE APPELLO di BARI Penale Sent. Sez. 1   Num. 46422  Anno 2021Presidente: TARDIO ANGELARelatore: TALERICO PALMAData Udienza: 03/12/2021RITENUTO IN FATTO 1. Con sentenza del 14 gennaio 2020, la Corte di appello di Bari confermava la pronuncia resa dal Tribunale di Trani il 6.4.2017, con la quale Campanella Cosimo Damiano era stato ritenuto responsabile dei delitti di detenzione di un'arma da guerra (mitraglietta SMG Uzi) con due caricatori e un silenziatore, e di detenzione illegale di numerose munizioni per arma comune da sparo (fatti accertati il 30.10.2014) e, conseguentemente, unificati gli stessi sotto il vincolo della continuazione, era stato condannato alla pena di anni tre, mesi quattro di reclusione ed C. 7.000,00 di multa. Dava atto la Corte territoriale che: la mitraglietta con i due caricatori e il silenziatore, nonché le munizioni (dettagliatamente descritte nel capo di imputazione) erano state rinvenute, in data 30.10.2014, dai Carabinieri della Compagnia di Venosa nel corso di una perquisizione, effettuata, in occasione dell'esecuzione di un'ordinanza applicativa di misura cautelare nei confronti dell'imputato, presso l'azienda agricola dove il nonno di quest'ultimo svolgeva attività di custode e dove lo stesso imputato era solito intrattenersi; il Campanella con sentenza del Tribunale di Potenza del 13.1.2017, divenuta esecutiva il 10.1.2018, era stato ritenuto responsabile tra gli altri reati, anche di quelli (rubricati al capo B della relativa contestazione) di detenzione illegale e di porto in luogo pubblico di una mitraglietta del tipo Uzi (la medesima arma ritrovata nel corso della perquisizione del 30.10.2014), ascritti al predetto in occasione degli agguati intimidatori consumati in Lavello il 14.4.2014 e 1'11.6.2014, nonché in Melfi il 25.6.2014. Tanto premesso, riteneva di respingere il motivo di prioritaria doglianza, inteso a censurare la pronuncia di primo grado nella parte in cui aveva escluso l'operatività della preclusione derivante dal divieto del ne bis in idem non ravvisando, nel caso di specie, i presupposti di cui all'art. 649 cod. proc. pen., osservando che: a parte l'identità della mitraglietta rinvenuta il 30 ottobre 2014 con quella utilizzata dal correo Pellegrino Claudio per la realizzazione dei citati agguati, oggetto del giudizio del Tribunale di Potenza, occorreva rilevare che ""tutti gli altri reperti, oggetto del richiamato verbale di sequestro"", ""non figuravano contemplati nella sentenza del Tribunale di Potenza"" e, ""quindi, sono sufficienti a determinare un'intrinseca diversità del fatto di reato offerto alla cognizione del giudice gravato legittimante la reiezione del bis in idem""; ""ma anche con riferimento alla detenzione della mitraglietta SMG Uzi cal. 9 matricola 069753 non può predicarsi, in alcun modo, l'identità del fatto utile alla ricezione del bis in idem in quanto la condotta detentiva stabilizzata dalla pronuncia potentina si arresta in danno dell'odierno appellante alla data del 25.6.2014 e, dunque, non intercetta, in alcun modo, il suo ulteriore protrarsi sino alla data del rinvenimento del 30.10.2014"". 2 Aggiungeva che ""attesa la natura permanente del reato di cui all'art. 2 L. 895/67, il divieto di un secondo giudizio riguarda la condotta delineata nell'imputazione e accertata con sentenza, di condanna o di assoluzione, divenuta irrevocabile e non anche la prosecuzione della stessa condotta o la sua ripresa in epoca successiva, giacché si tratta di un fatto storico diverso non coperto dal giudicato e per il quale non vi è impedimento alcuno a procedere"". 2. Avverso detta sentenza, il difensore dell'imputato, avvocato Gervasio Cicoria, ha proposto ricorso per cassazione, formulando tre distinti motivi di impugnazione. 2.1. Con il primo motivo, il ricorrente ha dedotto ""travisamento della prova (in relazione alle armi oggetto del giudizio)"". Secondo la difesa, ""errata e fuorviante"" sarebbe ""la non considerazione della medesimezza delle armi oggetto dei due processi"", risultando dagli atti processuali (verbale di perquisizione e sequestro) che i due processi hanno avuto a oggetto le stesse armi. 2.2. Con il secondo motivo, il ricorrente ha dedotto ""violazione o errata applicazione dell'art. 649 cod. proc. pen. (anche a seguito della interpretazione datane dalla Corte Costituzionale con la sentenza n. 200 del 2016)"". Secondo la difesa, la condotta detentiva delle armi ascritta al Campanella avrebbe dovuto essere valutata alla luce dei principi espressi nella citata pronuncia della Corte Costituzionale; sarebbe ""innegabile che, nella ricostruzione empirica del fatto storico, il dato della detenzione nel periodo coperto dal giudicato (dal momento dell'acquisizione al compimento dei fatti di cui alla sentenza emessa dal Tribunale di Potenza) sia strettamente connesso a quello della detenzione precedente (cioè al momento dell'acquisizione delle armi) e a quella successiva (il ritrovamento) nello svilupparsi senza soluzione di continuità""; ""la condotta concretamente contestata dal pubblico ministero di Trani"" sarebbe ""diretto presupposto di quella contestdia Potenza o, diversamente, un post factum già sanzionato"". 2.3. Con il terzo motivo, il ricorrente ha dedotto ""violazione o errata applicazione dell'art. 2 L. 895/67"" e ha sostenuto che la 'Corte territoriale avrebbe errato anche nell'interpretazione della citata norma allorché ha ritenuto elemento di rilievo per la diversità del fatto la presenza di parti di arma non considerate nella sentenza del Tribunale di Potenza, in quanto, secondo la giurisprudenza di legittimità, qualora un soggetto detenga o porti più armi e tale condotta sia accertata in un unico contesto egli deve rispondere di un solo reato e non già di un reato continuato. 3 3. Si è proceduto alla trattazione del processo con contraddittorio scritto, ai sensi dell'art. 23, comma 8, D.L. n. 137 del 2020 e successive proroghe, in mancanza di richiesta delle parti di discussione orale; il Procuratore generale di questa Corte, d.ssa Assunta Cocomello, ha concluso, per iscritto, chiedendo il rigetto del ricorso; il difensore dell'imputato, avvocato Gervasio Cicoria, ha concluso, per iscritto, chiedendo l'accoglimento dell'impugnazione. CONSIDERATO IN DIRITTO 1. La sentenza impugnata va annullata per le ragioni di seguito esplicitate. Rilievo assorbente e dirimente deve essere attribuito alle censure contenute nel secondo motivo di ricorso. Premesso che, come in precedenza evidenziato, i giudici di merito hanno accertato che la mitraglietta Uzi, rinvenuta e sequestrata il 30 ottobre 2014, era la medesima arma oggetto delle condotte di detenzione illegale e di porto in luogo pubblico, giudicate con la sentenza del Tribunale di Potenza del 13.1.2017, irrevocabile dal 18.1.2018, la motivazione della pronuncia impugnata presenta un evidente profilo di contraddittorietà nella parte in cui, dopo avere congruamente rilevato che il reato di detenzione illegale ha natura permanente, ha sostanzialmente scisso la condotta dell'imputato in due diversi periodi, quella oggetto della pronuncia del Tribunale di Potenza, commessa in occasione degli agguati intimidatori del 14.4.2014 e 11.6.2014 in Lavello, nonché del 25.6.2014 in Mein e quella successiva, accertata il 30.10.2014 allorché detta arma era stata rinvenuta e sequestrata. Così argomentando, la Corte di appello di Bari non ha fatto corretta applicazione del principio di diritto secondo cui ""il delitto di detenzione illegale di armi è un reato unico, che assorbe tutti gli episodi detentivi verificatisi durante la sua permanenza, la quale viene interrotta dalla cessazione della disponibilità dell'arma, ovvero dalla denuncia della stessa presso gli organi competenti"" (Cass. Sez. 1, n. 4701 del 14/01/2011, Rv. 249559). Detta decisione, alla quale il Collegio intende dare continuità, ha messo in rilievo che, secondo la giurisprudenza di legittimità, il reato di detenzione di arma da sparo è un reato commissivo permanente, la cui consumazione inizia con la disponibilità dell'arma non denunciata e termina con la cessazione della detenzione stessa (cfr. Cass. Sez. 1, n. 10433 del 20/02/2009, Rv. 244512; Cass. Sez. 1, n. 303 del 25/01/1988, Guasco). 4 2. Si impone, dunque, l'annullamento della pronuncia impugnata con rinvio ad altra sezione della Corte di appello di Bari, che dovrà uniformarsi a detto principio di diritto. P.Q.M. Annulla la sentenza impugnata con rinvio per nuovo giudizio ad altra sezione della Corte di appello di Bari. Così deciso, il 3 dicembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46411@tS.clean.pdf,"SENTENZA sul ricorso proposto da: BOKA ZOLTAN nato il 01/09/1969 avverso l'ordinanza del 10/12/2020 della CORTE APPELLO di REGGIO CALABRIA udita la relazione svolta dal Consigliere FRANCESCA PICARDI; lette le conclusioni del PG. Penale Sent. Sez. 4   Num. 46411  Anno 2021Presidente: DI SALVO EMANUELERelatore: PICARDI FRANCESCAData Udienza: 01/12/2021RITENUTO IN FATTO 1.Zoltan Boka, Ła mezzo del proprio difensore, ha impugnato l'ordinanza della Corte di Appello di Reggio Calabria, con cui è stata rigettata la sua richiesta di riparazione per ingiusta detenzione patita in carcere per 1.469 giorni (dal 14 gennaio 2011 al 21 gennaio 2015). 2. Il ricorrente, sottoposto alla misura cautelare per i delitti ex artt. 81, 601, 629 cod.pen., I. n. 75 del 1958 e I. n. 895 del 1967, è stato condannato in primo grado alla pena di anni 13 di reclusione; all'esito della riforma in appello, alla pena di anni 6 e mesi 6 di reclusione ed euro 6.000,00 di multa ed, all'esito del giudizio di rinvio, seguito all'annullamento della sentenza di secondo grado da parte della Suprema Corte, alla pena di anni 3 e mesi 6 di reclusione ed euro 3.000,00 di multa. La condanna è stata, tuttavia, definitivamente annullata, senza rinvio, dalla Sez. IV della Corte di cassazione, perché il fatto non sussiste, stante la inutilizzabilità delle dichiarazioni delle persone offese. 3. La Corte di Appello ha rigettato l'istanza di riparazione per ingiusta detenzione, ritenendo utilizzabili nel giudizio in esame le dichiarazioni delle persone offese e, dunque, provata, alla luce di tali dichiarazioni e delle attività di riscontro dei 6rabinieri, le gravi e volontarie condotte dell'istante (di sfruttamento delle donne provenienti dalla Romania, coinvolte in un giro di prostituzione), eziologicamente rilevanti ai fini dell'adozione e della protrazione della misura cautelare. 4. Il ricorrente, con l'odierna impugnazione, ha denunciato: 1) la violazione degli artt. 314 cod.proc.pen. e 43 cod.pen., atteso che la Corte territoriale ha identificato il comportamento gravemente colposo, preclusivo dell'indennizzo, nelle dichiarazioni di terze persone e non in una condotta dell'istante; 2) e 3) la violazione dell'art. 314 cod.proc.pen. ed il vizio di motivazione, essendo stata fondata la decisione impugnata su prove affette da inutilizzabilità patologica e non fisiologica, connessa alla irreperibilità delle persone offese, determinata dalla mancanza di ricerche e, quindi, dalla leggerezza degli inquirenti, con argomentazioni lacunose ed illogiche (in particolare ritenendo-  le dichiarazioni de quibus riscontrate dall'attività dei tarabinieri, che, al contrario, la Suprema Corte, nella pronuncia di annullamento, ha ritenuto prive di rilevanza probatoria). 5.La Procura Generale ha concluso per l'inammissibilità del ricorso. Il ricorrente ha insiste61-0 per il suo accoglimento. RITENUTO IN DIRITTO 1.11 ricorso è infondato. 1 2. Occorre premettere che, secondo il consolidato orientamento della giurisprudenza di legittimità, in tema di riparazione per l'ingiusta detenzione, il giudice di merito, per verificare se chi l'ha patita vi abbia dato o concorso a darvi causa con dolo o colpa grave, deve apprezzare, in modo autonomo e completo, tutti gli elementi probatori disponibili, con particolare riferimento alla sussistenza di condotte che rivelino eclatante o macroscopica negligenza, imprudenza o violazione di leggi o regolamenti, fornendo del convincimento conseguito una motivazione, che, se adeguata e congrua, è incensurabile in sede di legittimità (Sez. U, n. 34559 del 26/06/2002, De Benedictis, Rv. 222263 - 01). Si è, inoltre, precisato che il giudice della riparazione, per stabilire se chi l'ha patita vi abbia dato o abbia concorso a darvi causa con dolo o colpa grave, deve valutare tutti gli elementi prObatori disponibili, al fine di stabilire, con valutazione ""ex ante"" - e secondo un iter logico-motivazionale del tutto autonomo rispetto a quello seguito nel processo di merito - non se tale condotta integri gli estremi di reato, ma solo se sia stata il presupposto che abbia ingenerato, ancorché in presenza di errore dell'autorità procedente, la falsa apparenza della sua configurabilità come illecito penale (Sez. 4, n. 3359 del 22/09/2016, dep. 2017, La Fornara, Rv. 268952). In definitiva, il giudizio per la riparazione dell'ingiusta detenzione è del tutto autonomo rispetto al giudizio penale di cognizione, impegnando piani di indagine diversi, che possono portare a conclusioni del tutto differenti: ciò sia in considerazione del diverso oggetto di accertamento (nel giudizio penale la condotta di reato; nel giudizio di riparazione la condotta gravemente colposa o dolosa causalmente rilevante ai fini della misura cautelare) sia in considerazione delle diverse regole di giudizio (applicandosi solo in sede penale la regola dell'al di là di ogni ragionevole dubbio ed una serie di limitazioni probatorie). Tuttavia, tale autonomia non consente al giudice della riparazione di ritenere provati fatti che tali non sono stati considerati dal giudice della cognizione ovvero non provate circostanze che quest'ultimo ha valutato dimostrate (Sez. 4, n. 12228 dei 10/01/2017, Quaresima, Rv. 270039). Come si è recentemente precisato (Sez. 4 n. 34438 del 02/07/2019, Messina, Rv. 276859 - 01), però, ai fini dell'accertamento della condizione ostativa del dolo o della colpa grave, laddove le conclusioni nel processo penale siano state fondate sul criterio dell'al di là di ogni ragionevole dubbio, il giudice può attribuire agli stessi fatti accertati nel giudizio di cognizione una diversa valutazione probatoria, posto che il richiamato criterio caratterizza solo il giudizio di responsabilità penale. Tale principio va, tuttavia, collegato al diverso piano di indagine del giudizio di riparazione per ingiusta detenzione rispetto a quello penale: difatti, come già sottolineato, il giudice della riparazione non può affermare avvenuti fatti esclusi dal giudice del merito, ma semplicemente può attribuire a circostanze emerse nel giudizio di merito un diverso valore probatorio con riferimento alle diverse condotte che integrano la condizione ostativa all'indennizzo richiesto. 2 3. Si è pure precisato che/  dal punto di vista probatorio, nel procedimento di riparazione per ingiusta detenzione sono utilizzabili, per dimostrare la sussistenza del dolo o della colpa dell'istante ostativi alla riparazione, le dichiarazioni rese dalla persona offesa in sede di sommarie informazioni testimoniali, anche nel caso in cui la stessa si .sia successivamente sottratta all'esame dibattimentale, con conseguente inutilizzabilità ai sensi dell'art. 526, comma 2, cod. proc. pen., dovendo la condotta dell'indagato essere vagliata, ai fini della riparazione, tenendo conto degli elementi legittimamente considerati dal giudice della cautela (Sez. 4, n. 40281 del 23/05/2019, Bonsignori, Rv. 278284 - 01). Difatti, l'autonomia del relativo giudizio rispetto a quello di cognizione fa sì che il giudice della riparazione, per apprezzare la sussistenza dei fattori °stativi del dolo o della colpa grave, possa ,utilizzare anche le dichiarazioni rese nel corso delle indagini preliminari da soggetti che, poi, in dibattimento si sono sottratti all'esame o hanno ritrattato, sulla base di una valutazione specifica della genuinità di queste ultime condotte (Sez. 4, n. 49392 del 23/10/2018, S., Rv. 274040 - 02, e Sez. 4, n. 39748 del 19/07/2018, De Fazio, Rv. 273832 - 01). Invero, il giudice della riparazione, per decidere se l'imputato vi abbia dato causa per dolo o colpa grave, deve valutare il comportamento dell'interessato alla luce del quadro indiziario su cui si è fondato il titolo cautelare, e sempre che gli elementi indiziari non siano stati dichiarati assolutamente inutilizzabili ovvero siano stati esclusi o neutralizzati nella loro valenza nel giudizio di assoluzione - così Sez. 4, n. 41396 del 15/09/2016, Piccolo, Rv. 268238 - 01, che ha applicato il principio in un'ipotesi di non coincidenza tra quadro indiziario esaminato nella fase cautelare e quadro probatorio alla base del giudizio assolutorio, ritenendo legittima la valutazione del verbale di arresto e di alcune dichiarazioni fisiologicamente inutilizzabili in dibattimento; v. anche Sez. 4, n. 17845 del 07/03/2014, Munteanu, Rv. 259225 - 01, secondo cui le dichiarazioni accusatorie contenute nella denuncia-querela della persona offesa sono utilizzabili nell'ambito del giudizio promosso per ottenere la riparazione per ingiusta detenzione, anche se siano state ritenute non utilizzabili nel giudizio sulla responsabilità, ai fini dell'accertamento della colpevolezza dell'imputato, per essersi la stessa sottratta all'esame in contraddittorio nel dibattimento. 4. Alla luce di tale premesse, il ricorso va rigettato. In ordine alla prima censura, va osservato che la Corte territoriale non ha identificato la colpa grave dell'istante nelle dichiarazioni di terzi, ma ha piuttosto fatto riferimento alle dichiarazioni dei terzi quali prove da cui ha desunto il comportamento doloso dell'istante preclusivo dell'indennizzo, consistente nel suo coinvolgimento nel traffico della prostituzione e, quantomeno, nella sua connivenza o agevolazione dello sfruttamento delle ragazze rumene. La seconda e la terza censura sono infondate alla luce del consolidato orientamento della giurisprudenza di legittimità già menzionato, rispetto al quale non interferisce quello formatosi in ordine alle intercettazioni, che si riferisce a elementi probatori radicalmente inutilizzabili non 3 solo nel giudizio penale, ma anche nel giudizio di riparazione, in quanto acquisiti in violazione di divieti legali (v., da ultimo, Sez. 4, n. 6893 del 27/01/2021, Napoli, Rv. 280935 - 01, secondo cui, in tema di riparazione per l'ingiusta detenzione, ai fini della valutazione del dolo o della colpa grave, il giudice non può utilizzare gli esiti di intercettazioni che nel giudizio di cognizione siano risultati inutilizzabili). Per quanto concerne, invece, le dichiarazioni di informatori, non confermate in dibattimento, deve valorizzarsi, l'autonomia del giudizio di riparazione rispetto a quello penale. Nel giudizio di riparazione non valgono i limiti probatori propri del giudizio dibattimentale, sicché non opera l'art. 512 cod.proc.pen. Al contrario, il giudice della riparazione deve fondare la sua decisione, in ordine alle condotte dell'istante, utilizzando tutto il materiale probatorio legittimante usato dal giudice della cautela, ivi compreso quel materiale probatorio che non confluisce nel giudizio dibattimentale, salvo che si tratti di materiale probatorio illegittimamente acquisito. Né tale orientamento contrasta con quello secondo cui l'autonomia del giudizio penale rispetto a quello del giudizio della riparazione impone, comunque, il coordinamento degli accertamenti (Sez. 4, n. 12228 del 10/01/2017, Quaresima, Rv. 270039, tale autonomia non consente al giudice della riparazione di ritenere provati fatti che tali non sono stati considerati dal giudice della cognizione ovvero non provate circostanze che quest'ultimo ha valutato dimostrate), atteso che, nel caso di specie, le valutazioni effettuate si fondano su materiale probatorio diverso, così giustificandosi le diverse conclusioni in ordine all'accertamento delle condotte del ricorrente. 5.In conclusione, il ricorso deve essere rigettato ed il ricorrente condannato al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso in Roma il 10  dicembre 2021. "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46636@tS@oY.clean.pdf,Penale Sent. Sez. 6   Num. 46636  Anno 2021Presidente: PETRUZZELLIS ANNARelatore: APRILE ERCOLEData Udienza: 02/12/2021
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s10@a2021@n46726@tS.clean.pdf,"SENTENZA sul ricorso proposto da: VITALE VINCENZO nato a ANDRIA il 14/01/1970 avverso l'ordinanza del 06/04/2021 del TRIB. SORVEGLIANZA di BARI udita la relazione svolta dal Consigliere ENRICO GIUSEPPE SANDRINI; lette le conclusioni del PG Giulio Romano che ha chiesto il rigetto del ricorso Penale Sent. Sez. 1   Num. 46726  Anno 2021Presidente: SIANI VINCENZORelatore: SANDRINI ENRICO GIUSEPPEData Udienza: 25/11/2021RITENUTO IN FATTO 1. Il Tribunale di Sorveglianza di Bari, con l'ordinanza in epigrafe, ha dichiarato inammissibile l'istanza di affidamento in prova in casi particolari formulata ex art. 94 DPR n. 309 del 1990 da Vitale Vincenzo con riguardo alla pena di anni 4 giorni 10 di reclusione inflitta per i reati di concorso in rapina aggravata, ricettazione, sequestro di persona, detenzione e porto d'armi, agevolazione dell'attività mafiosa, commessi negli anni 2012 e 2013. Il Tribunale riteneva insussistente il requisito dell'attualità dello stato di dipendenza allegato dal Vitale a supporto dell'istanza; dava atto che il Sert di Andria aveva attestato che il soggetto era conosciuto dal maggio 2018 .per ""riferito abuso di alcol associato al gioco"" e sulla base di valutazione psichiatrica eseguita il 28.05.2018, diagnosticante uno stato di depressione in fase di remissione, era stato sottoposto a programma terapeutico di tipo ambulatoriale dal Maggio al novembre del 2018, epoca in cui Vitale si era trasferito per lavoro a Treviso, dove nel febbraio 2020 aveva ripreso il percorso terapeutico, facendo quindi ritorno ad Andria dove era stato ripreso in carico dal Serd locale nel novembre 2020; rilevava tuttavia che dalla documentazione del Serd di Treviso in data 4.04.2020 emergeva la remissione dall'abuso di alcol e la negatività degli esami tossicologici, con la precisazione che ""i valori degli ETG non configurano abuso di alcol conclamato""; di conseguenza il programma terapeutico suggerito dal Serd di Andria, anche finalizzato a un solo supporto psicologico, finiva per risultare un mero strumento di alternativa al carcere. 2. Ricorre per cassazione Vitale Vincenzo, a mezzo del difensore, deducendo due motivi di doglianza, coi quali lamenta: - violazione di legge e vizio di motivazione dell'ordinanza impugnata con riguardo alla ritenuta insussistenza dell'attualità dello stato di alcoldipendenza, valutata senza tener conto della certificazione rilasciata dai Sert di Treviso e di Andria e del processo rieducativo e terapeutico intrapreso in vista del reinserimento sociale; il ricorrente censura, in particolare, la valorizzazione della condizione di remissione raggiunta nel 2019 e affermata apoditticamente dal Tribunale sulla base della negatività degli esiti dei controlli, travisando i contenuti delle relazioni proponenti il proseguimento del programma terapeutico ambulatoriale; la iniziale remissione dall'abuso di alcol non poteva equivalere ad assenza di attualità della dipendenza, specie di tipo psicologico, posto che il soggetto alcoldipendente non può ritenersi guarito in base alla mera constatazione della cessazione di assunzione di alcol, necessitando invece di un ulteriore periodo di mantenimento terapeutico e supporto psicologico; il Tribunale aveva trascurato la relazione dell'UEPE di Bari attestante l'opportunità di un monitoraggio presso il Sart di Andria e non erano stati effettuati l'esame della personalità e della pericolosità; - violazione dell'art. 94 DPR n. 309 del 1990 con riguardo alla declaratoria di inammissibilità dell'istanza, pronunciabile esclusivamente in caso di mancata allegazione della certificazione dello stato di tossicodipendenza o della idoneità del programma terapeutico riabilitativo, e non nel caso di carenza di attualità comportante una valutazione di tipo discrezionale che il Tribunale avrebbe potuto compiere solo dopo l'esercizio dei propri poteri istruttori per verificare la sussistenza delle condizioni di legge per l'ammissione alla misura alternativa. 3. Il Procuratore Generale presso questa Corte ha rassegnato conclusioni scritte, con cui chiede il rigetto del ricorso. CONSIDERATO IN DIRITTO 1. Il ricorso è infondato in entrambe le sue deduzioni e deve essere rigettato. 2. Il secondo motivo di doglianza, che deve essere esaminato per primo secondo l'ordine logico, è privo di fondamento, perché l'art. 94 comma 1 DPR n. 309 del 1990, nel prevedere come condizione di ammissibilità dell'istanza di concessione della misura alternativa, l'allegazione di certificazione, rilasciata da una delle strutture ivi indicate, ""attestante lo stato di tossicodipendenza o di alcooldipendenza"" del soggetto, postula necessariamente l'attualità della dipendenza ivi attestata (Sez. 1 n. 4253 del 4/10/1994, Rv. 199468), risultando detta certificazione altrimenti inidonea a consentire al Tribunale di sorveglianza il compimento delle valutazioni di merito ad esso demandate. La declaratoria di inammissibilità dell'istanza del Vitale è stata comunque pronunciata all'esito dell'udienza celebrata nel contraddittorio delle parti, e dunque in forme idonee ad assicurare la piena esplicazione del diritto di difesa con riguardo a ogni possibile esito dell'udienza, mentre non sussiste alcun interesse concreto della parte a dolersi della natura di una pronuncia (di inammissibilità piuttosto che di infondatezza) che risulta comunque impugnabile col medesimo strumento giurisdizionale del ricorso per cassazione. 3. Il primo motivo di ricorso è invece inammissibile, perché generico e privo del requisito dell'autosufficienza. La doglianza si risolve infatti nel sollecitare a questa Corte una rinnovata - e in prospettiva diversa - valutazione della sussistenza del requisito dell'attualità della dipendenza da alcol del Vitale, implicante un giudizio di fatto che non è consentito alla Corte di legittimità, attualità che è stata motivatamente esclusa dall'ordinanza impugnata sulla scorta di un apprezzamento logicamente coerente alle risultanze aggiornate della certificazione rilasciata dal Serd di Treviso il 4.04.2020, nei termini più sopra riportati. E' vero che l'attualità dello stato di dipendenza e la necessità di un idoneo programma di recupero, richiesti per l'ammissione alla misura prevista dall'art. 94 DPR n. 309 del 1990, possono avere riguardo, qualora l'interessato abbia (-- 2 v-) ( superato la fase della dipendenza fisica dall'alcol o dalle sostanze stupefacenti, anche la sola dipendenza psichica in tesi ancora perdurante e necessitante di un supporto terapeutico e psicologico (Sez. 1 n. 20564 del 23/04/2012, Rv. 253343; Sez. 1 n. 46228 del 6/10/2004, Rv. 230503), ma, su tale punto, il ricorso si rivela eminentemente assertivo e privo di autosufficienza, non potendo valere la dedotta ""opportunità"" di un monitoraggio del Vitale presso il Serd di Andria, suggerita nella relazione dell'UEPE di Bari richiamata nella quarta pagina del ricorso, a supportare l'attualità di una condizione patologica di permanente dipendenza psichica dall'alcol. 4. Al rigetto del ricorso consegue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso il 25/11/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s40@a2021@n45606@tS.clean.pdf,"SENTENZA sul ricorso proposto da: MONTEMURRO SALVATORE nato a NAPOLI il 14/02/1956 avverso la sentenza del 14/01/2021 della CORTE APPELLO di BRESCIA visti gli atti, il provvedimento impugnato e il ricorso; udita la relazione svolta dal Consigliere MAURA NARDIN; lette le conclusioni del Procuratore generale Penale Sent. Sez. 4   Num. 45606  Anno 2021Presidente: PICCIALLI PATRIZIARelatore: NARDIN MAURAData Udienza: 24/11/2021RITENUTO IN FATTO 1. Con sentenza del 14 gennaio 2021 la Corte di Appello di Brescia ha confermato, nei confronti di Salvatore Montennurro la sentenza del Tribunale di Brescia con cui il medesimo è stato ritenuto responsabile del reato di cui all'art. 416 cod. pen., per avere partecipato, insieme con Elpidio Belardo, Gaetano Piccini, Antonio Reca, Paolo Pacciolla, Salvatore D'Ambrosio, Antonio D'Ambrosio, Francesco Montennurro, Simone Cesareni e Massimiliano Borrelli ad un'associazione per delinquere finalizzata alla commissione di una serie indeterminata di furti, nonché dei reati di furto aggravato di cui ai capi 4), 5), 6), 7), 8) e 9) dell'imputazione. 2. Avverso la sentenza propone ricorso, a mezzo del suo difensore Salvatore Montemurro, formulando un unico motivo, articolato in due profili. 3. Con il primo, fa valere la falsa applicazione dell'art. 416 cod. pen. ed il vizio di motivazione, sotto il profilo della carenza . Osserva che la Corte «territoriale si è limitata a motivare per relationem, riprendendo integralmente gli assunti della decisione di primo grado, senza sostanzialmente prendere in esame il contenuto delle doglianze difensive. In particolare, ha omesso di considerare sulla dedotta insufficienza del materiale probatorio a dimostrare l'esistenza dell'associazione contestata, di cui sin dall'imputazione non sono chiariti gli elementi caratterizzanti, la durata, ed i ruoli ricoperti, né sono enumerati i reati fine. Sicché l'esistenza stessa del sodalizio finalizzato alla commissione di furti viene derivata dalla reiterazione dei furti, così finendo per confondere il reato associativo con il concorso di persone in plurimi delitti. 4,. Con il secondo profilo si duole della violazione di legge, in relazione al disposto degli artt. 69 e 133 cod. pen.. Rileva che il primo giudice aveva concesso le attenuanti generiche, formulando un giudizio di equivalenza con le aggravanti contestate, mentre la diminuente avrebbe potuto essere concessa in regime di prevalenza. Osserva che la Corte ha omesso ogni motivazione sul punto, così come sulla dedotta eccessività del trattamento sanzionatorio. Conclude per l'annullamento della sentenza impugnata. 5. Con requisitoria scritta, ai sensi dell'art. 23, comma 8 d.l. 137/2020 il Procuratore generale ha chiesto dichiararsi l'inammissibilità del ricorso. CONSIDERATO IN DIRITTO 1. Il ricorso è inammissibile. 2. Va, innanzitutto, osservato che, diversamente da quanto sostenuto dal ricorrente, la Corte territoriale non si limita affatto ad una motivazione per relationem, ampiamente argomentando su ciascuna delle doglianze formulate con l'appello, cui, semplicemente, premette il contenuto della sentenza di primo grado. 2 3. In particolare, il giudice di seconda cura argomenta efficacemente sulla sussistenza del reato associativo, facendo proprii sostanzialmente i principi enunciati dalla giurisprudenza di legittimità. 4. Come chiarito da questa Corte in plurime occasioni, infatti: ""L'elemento distintivo tra il delitto di associazione per delinquere e il concorso di persone nel reato continuato, è individuabile nel carattere dell'accordo criminoso, che nel concorso si concretizza in via meramente occasionale ed accidentale, essendo diretto alla commissione di uno o più reati - anche nell'ambito di un medesimo disegno criminoso - con la realizzazione dei quali si esaurisce l'accordo e cessa ogni motivo di allarme sociale, mentre nel reato associativo risulta diretto all'attuazione di un più vasto programma criminoso, per la commissione di una serie indeterminata di delitti, con la permanenza di un vincolo associativo tra i partecipanti, anche indipendentemente e al di fuori dell'effettiva commissione dei singoli reati programmati. (ex multis Sez. 5 - , Sentenza n. 1964 del 07/12/2018, dep. 16/01/2019, Rv. 274442; Sez. 2, Sentenza n. 933 del 11/10/2013, dep. 13/01/2014, Rv. 258009). 5. Nondimeno, se è vero che la partecipazione ad una pluralità di delitti non, comporta di per sé la condotta del reato associativo, poiché quest'ultimo è reato di mera condotta, consistente nella costituzione di un sodalizio orientato alla realizzazione di un programma criminoso e nella dimostrata disponibilità dei singoli al perseguimento del fine comune, è altrettanto vero che ciò non significa che la commissione di una molteplicità di reati fine non possa costituire elemento sintomatico della disponibilità, intesa come appartenenza associativa, alla realizzazione del programma, quando ciò riveli che il soggetto riveste un ruolo specifico in funzione delle dinamiche operative, e della crescita criminale dell'associazione e quando alla commissione dei c.d. reati fine si aggiunga la prova di contatti con gli altri sodali o anche solo con uno di questi nella consapevolezza della pluralità dei partecipanti, che dimostri l'adesione al programma ed il contributo al suo sviluppo. 6. La motivazione spiega quali sono gli indici da cui ricava la sussistenza della fattispecie associativa e non si limita affatto, come sostenuto, a riflettere la condotta associativa dal concorso in una pluralità di condotte costituenti lo scopo del sodalizio, ma sottende alla decisione il principio, secondo cui ai fini della configurabilità del delitto di associazione per delinquere finalizzata è sufficiente l'esistenza tra i singoli partecipi di una durevole comunanza di scopo"" (Sez. 3, n. 6871 del 08/07/2016 - dep. 14/02/2017, Bandera e altri, Rv. 269150, in materia di associazione per delinquere finalizzata al traffico di stupefacenti ), indipendentemente dagli scopi dei singoli. Così, la Corte mette in evidenza che il programma criminale e la stabilità dell'organizzazione sono desumibili non solo dalla reiterazione di delitti contro il patrimonio, ma anche dalla modalità organizzativa assunta dal sodalizio criminale. I suoi componenti, infatti, pur residenti in altra regione, dimoravano tutti presso 3 un'abitazione di Bovegno, spostandosi, quando ciò non era possibile, in gruppo, presso una struttura alberghiera. Gli associati disponevano, inoltre, di un capannone ove ricoverare, oltre ai veicoli utilizzati, i beni sottratti, che rivendevano ad una rete di ricettatori. Essi, inoltre, tenevano un vera e propria contabilità, con annotazione delle entrate derivanti dalla vendita degli oggetti rubati e delle uscite, derivanti da spese alimentari, da pedaggi autostradali e dal noleggio di autoveicoli, nonché degli acconti versati dai singoli per provvedervi. Siffatti elementi consentono agevolmente di affermare, come fa la Corte di appello, l'esistenza del pactum sceleris rivolto alla commissione di ua serie indeterminata di reati contro il patrimonio. A ciò il giudice di seconda cura aggiunge che l'assenza di un vertice associativo non è affatto incompatibile con la costituzione di un'associazione per delinquere, che ben può delinearsi anche allorquando le posizioni siano paritarie ed interscambiabili, non essendo necessaria la formazione di una scala gerarchica per il suo funzionamento. Si tratta di un'impostazione che deve essere condivisa, essendo il delitto associativo configurabile, come emerge dalla stessa lettera della legge, anche quando non risulti individuabile un vertice del gruppo (Sez. F, Sentenza n. 50620 del 12/09/2013, Rv. 258385) essendo sufficiente, essendo sufficiente che i modelli di aggregazione tra sodali integrino il minimum organizzativo richiesto per il fine da perseguire. 7. Il motivo è, dunque, manifestamente infondato. 8. Il secondo profilo sollevato con la doglianza è inammissibile, da un lato, perché del tutto generica, dall'altro perché la conferma del giudizio di equivalenza è stata motivata dalla Corte territoriale, facendo riferimento al numero dei delitti ed alla loro gravità, sicché, così come per la misura della pena, ben lontana ed inferiore al medio edittale, essa non può trovare censura in questa sede. 9. All'inammissibilità del ricorso consegue la condanna del ricorrente al pagamento delle spese processuali ed al versamento della somma di euro tremila in favore della cassa delle ammende. P.Q.M. 10. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Così deciso il 24/11/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s10@a2021@n46731@tS.clean.pdf,"SENTENZA sul ricorso proposto da: MUROLO FORTUNATO nato a NAPOLI il 29/12/1970 avverso l'ordinanza del 08/07/2021 del TRIB. LIBERTA' di NAPOLI udita la relazione svolta dal Consigliere ENRICO GIUSEPPE SANDRINI; sentite le conclusioni del PG LUIGI GIORDANO Il Procuratore Generale conclude per il rigetto del ricorso Penale Sent. Sez. 1   Num. 46731  Anno 2021Presidente: SIANI VINCENZORelatore: SANDRINI ENRICO GIUSEPPEData Udienza: 25/11/2021RITENUTO IN FATTO 1. Con l'ordinanza indicata in epigrafe il Tribunale di Napoli, in funzione di giudice del riesame ex art. 309 cod.proc.pen., ha confermato la misura cautelare della custodia in carcere applicata a Murolo Fortunato con ordinanza 6.04.2021 del GIP in sede per il reato di cui all'art. 416 bis cod.pen., consistito nella partecipazione al clan camorristico Amato-Pagano, in particolare all'articolazione territoriale operante in Melito di Napoli. Il Tribunale, preliminarmente, riteneva infondata la questione sollevata dalla difesa con riguardo alla mancata messa a disposizione da parte del pubblico ministero delle copie dei file audio concernenti le captazioni interessanti l'indagato, oggetto di richieste formulate il 28 e 29 giugno 2021; rilevava infatti che la segreteria del pubblico ministero aveva trasmesso la comunicazione via mali delle ore 15.21 del 6.07.2021, diretta al difensore avv. Luigi Senese, informante che i supporti richiesti erano disponibili per il ritiro presso la stessa. Il Tribunale riassumeva la genesi e i contenuti delle indagini che avevano condotto ad accertare l'esistenza e la perdurante operatività del clan Amato-Pagano, capace di esercitare un capillare controllo del territorio di insediamento, con riguardo prevalentemente alle piazze di spaccio e al settore delle estorsioni; quanto alla posizione dell'odierno indagato, pacificamente noto nell'ambiente criminale come Nando o Nanduccio (anche se talora chiamato Ferdinando), cognato di uno dei capi storici del clan, Amato Elio, di cui aveva sposato una sorella, il Tribunale dava atto che la partecipazione di Murolo Fortunato, detto Sasamen, all'associazione camorristica, anche in epoca successiva all'arresto e alla condanna per il medesimo titolo di reato con sentenza irrevocabile dell'11.12.2012 e alla scarcerazione del 26.12.2016, trovava grave riscontro indiziario in una serie convergente di elementi costituiti dalle chiamate in correità provenienti da due diverse fonti, e cioè Tsvetan Sabev, detto Sasà il bulgaro, e Vanacore Antonio, nonché dagli esiti delle investigazioni di p.g. e delle captazioni eseguite anche nell'ambito di procedimenti collegati. In particolare, Tsvetan Sabev, factotum del capoclan Amato Raffaele e in strettissimo contatto coi vertici del sodalizio fin dal 2006, già condannato per la relativa partecipazione associativa e la cui collaborazione con la giustizia, iniziata nel 2019, aveva ricevuto un vaglio di attendibilità mediante il riconoscimento dell'attenuante di cui all'art. 416 bis.1 comma 3 cod.pen., negli interrogatori del 19.09.2019 e 9.01.2020 aveva indicato il Miirolo, da lui riconosciuto in fotografia, come soggetto collocato al vertice del clan del quale teneva i conti, in qualità di stretto collaboratore di Liguori Marco nella gestione del sodalizio e di persona deputata a corrispondere gli stipendi agli affiliati di Mugnano, a coordinare l'attività estorsiva e ad occuparsi del narcotraffico, avvalendosi di un uomo di fiducia noto come Batman, individuato in Docile Vincenzo. Vanacore Antonio, a sua volta, negli interrogatori del 27.03.2019 e 31.05.2019, aveva dichiarato di aver custodito i soldi della cocaina per conto, tra gli altri, di Murolo Fortunato detto Sasamen (oggetto di contestuale riconoscimento fotografico), il quale provvedeva a ritirarli da lui ed era uno dei vertici del sodalizio nel periodo in cui il Liguori era detenuto. Il Tribunale rilevava che i dichiaranti avevano attribuito all'indagato il medesimo ruolo (in particolare di cassiere) all'interno del clan e ne collocavano l'attività nello stesso periodo compreso tra la scarcerazione del 2016 e l'assunzione del controllo del sodalizio da parte del Liguori; anche il collaboratore Cerrato Carmine, cognato di Pagano Cesare, aveva indicato nel Murolo colui che ""chiudeva"" i conti del clan in materia di droga ed estorsioni; valutava perciò positivamente l'attendibilità dei propalanti, rilevando che la mancata concessione dell'attenuante della collaborazione al Vanacore era dipesa solo dall'assenza di speciale rilevanza delle sue dichiarazioni nel procedimento in cui era stato giudicato e dalla sua mancata adesione a un programma collaborativo, pur avendo egli manifestato nell'interrogatorio del 31.05.2019 la volontà di distaccarsi completamente dall'ambiente criminale. Il Tribunale replicava alle deduzioni difensive volte a porre in dubbio l'attendibilità delle chiamate in correità, l'individuazione nell'odierno indagato del soggetto indicato dai propalanti e la spontaneità del relativo riconoscimento, rilevando che i contenuti dichiarativi trovavano ulteriore riscontro nei risultati oggettivi delle captazioni ambientali, in particolare nei colloqui intercorsi il 2.03.2019 tra Vanacore e Migliaccio Ottavio, 1'11.09.2018 tra due esponenti di rilievo del clan come Severino Andrea e Cristiano Claudio, il 23.08.2018 tra Cangiano Salvatore e Tortora Raffaele, il 2.01.2019 tra Vanacore e la sua compagna, confermativi del ruolo di vertice rivestito dal Murolo, dell'attualità di tale ruolo perché contestuale all'ascesa a capoclan di Liguori Marco, collocabile nel 2017, della sua veste di custode dei proventi del narcotraffico, dell'indicazione di Batman (cioè il Docile) come suo uomo di fiducia. Sulla scorta di tali elementi, il Tribunale riteneva operante la duplice presunzione normativa di attualità delle esigenze cautelari, essendosi la condotta associativa protratta almeno fino al marzo 2019, e di adeguatezza della massima misura coercitiva. 2. Avverso l'ordinanza del Tribunale del riesame risultano proposti, nell'interesse di Murolo Fortunato, due ricorsi per cassazione a firma dell'avv. Luigi Senese e un ricorso a firma dell'avv. Rocco Maria Spina, i cui motivi sono di seguito enunciati nei limiti strettamente necessari per la motivazione ai sensi dell'art. 173 co. 1 disp.att.cod.proc.pen. 2 2.1. Il primo ricorso dell'avv. Luigi Senese, recante la data del 24.08.2021, deduce, con unico motivo, violazione degli artt. 268, 293, 178 cod.proc.pen., con riguardo al mancato rilascio di copia su supporto digitale/informatico delle intercettazioni e alla conseguente violazione del diritto di difesa, nonché assenza di motivazione dell'ordinanza impugnata, di cui chiede l'annullamento. Il ricorrente rileva che il Tribunale aveva erroneamente ritenuto che il difensore avesse avuto conoscenza della mail ordinaria inoltrata dalla segreteria del pubblico ministero procedente il 6.07.2021, che non era stata indirizzata al recapito di posta certificata del difensore ma all'indirizzo privato del medesimo, al quale la comunicazione non era pervenuta; il difensore era venuto a conoscenza dell'invio della mail solo a seguito di accesso alla cancelleria del riesame per chiedere copia della nota depositata dall'organo inquirente; l'inidoneità del mezzo di comunicazione utilizzato non aveva garantito la conoscenza dell'atto, con violazione del diritto di difesa, tanto più che una mail ordinaria non assicurava la certezza della sua provenienza e il Tribunale non aveva motivato le ragioni della ritenuta conoscenza da parte del difensore; gli esiti delle captazioni erano stati indicati quali elementi fondanti del convincimento del giudice che aveva applicato la misura cautelare, con conseguente diritto della difesa di accedere ai file audio delle conversazioni registrate e di verificarne, in sede di riesame, la corrispondenza alle trascrizioni sommarie effettuate dalla p.g., a pena di inutilizzabilità in sede cautelare delle stesse; per effetto del denegato tempestivo accesso alle registrazioni foniche si era dunque prodotta una nullità, a regime intermedio, ex art. 178 comma 1 lett. c) del codice di rito, che era stata ritualmente eccepita in sede di riesame ed era idonea a inficiare la validità dell'ordinanza confermativa della misura sotto il profilo della ritenuta utilizzabilità dei risultati delle captazioni. 2.2. Il secondo ricorso dell'avv. Luigi Senese, recante la data del 2.09.2021, oltre a riproporre negli stessi termini il motivo appena riassunto, deduce una seconda ragione di doglianza, con cui lamenta violazione di legge e vizio di motivazione, in relazione all'art. 416 bis cod.pen., con riguardo alla ritenuta partecipazione del Murolo all'associazione di stampo camorristico dopo la scarcerazione del 26.12.2016, all'assenza di riscontri e alla mancanza di attendibilità delle dichiarazioni dei collaboratori Sabev e Vanacore. Secondo il ricorrente, il Vanacore si era limitato ad attribuire al Murolo il compito di ritirare il denaro provento della vendita di cocaina, ma non gli aveva attribuito il ruolo di cassiere del clan o di incaricato del pagamento degli stipendi, o comunque una condotta riconducibile a quella partecipativa richiesta dall'art. 416 bis cod.pen., così che le relative dichiarazioni non erano idonee a riscontrare sul punto quelle del Sabev; le propalazioni dei due collaboranti non convergevano neppure sull'organigramma del clan, che, secondo il Vanacore, dopo gli arresti prima di Rosaria Pagano e poi di Cipressa Giuseppe, sarebbe stato retto dal Liguori e dal Murolo, nonostante a quest'ultimo non fosse stato contestato un ruolo apicale; le dichiarazioni del Vanacore, provenienti da un soggetto estraneo al sistema, che perciò non poteva conoscerne le dinamiche interne e non aveva rapporti diretti col Murolo, dovevano ritenersi intrinsecamente inattendibili; anche Migliaccio Ottavio non era stato attinto da elementi dimostrativi della sua attuale partecipazione al clan, con la conseguenza che le confidenze da lui effettuate al Vanacore in una delle conversazioni intercettate, oltre a non chiarire a quale soggetto facessero riferimento (se al Liguori o altri), nulla di attendibile potevano apportare sul ruolo del Murolo, in particolare sul suo atteggiamento nei confronti di Bocchetti Enrico, che era risultato essere debitore personale del Liguori, unico soggetto portatore perciò di ragioni di rancore nei suoi confronti; le intercettazioni erano altresì inidonee a riscontrare le propalazioni del Sabev, in quanto le affermazioni di Cristiano Claudio sul ruolo di referente del Liguori assunto dal Murolo facevano riferimento a un'epoca antecedente la scarcerazione dell'indagato, connotata dalla comune appartenenza dei due soggetti al clan Amato-Pagano e coperta da giudicato; non vi era inoltre coincidenza di contenuti tra i verbali della collaborazione integrale del Vanacore e le sue dichiarazioni riassuntive, riportate nella richiesta del pubblico ministero, in quanto dalle prime non risultava che il collaborante avesse indicato nel Murolo il soggetto che si recava a casa sua a ritirare il denaro ricavato dalla vendita della cocaina o che scambiava messaggi col Cangiano; l'inaffidabilità del Vanacore trovava riscontro nel mancato riconoscimento, in sede di condanna, delle attenuanti generiche, sul presupposto dell'assenza di un suo contributo concreto, effettivo e determinante all'attività investigativa e della sua negazione di far parte del clan; quanto al Sabev, la credibilità delle sue propalazioni era inficiata dal fatto che le stesse erano state rese cinque mesi dopo l'arresto e la conoscenza dei dati investigativi contenuti nell'ordinanza di custodia, nonché dal ruolo di semplice ""bonificatore"" addetto alla ricerca e alla rilevazione delle microspie, incompatibile con l'allegata conoscenza delle vicende interne del clan, dal quale Sabev era uscito prima della scarcerazione del Murolo; né il collaboratore aveva affermato di aver partecipato a riunioni associative in cui avrebbe potuto incontrare l'indagato, limitandosi perciò a riferire solo quanto appreso per sentito dire; l'allegato ruolo di uomo di fiducia di Amato Raffaele era infine contraddetto dal fatto che questi lo aveva tenuto all'oscuro dei suoi affari illeciti. 2.3. Il ricorso dell'avv. Rocco Maria Spina deduce, con tre motivi che possono essere enunciati congiuntamente stante la loro sostanziale sovrapponibilità, violazione degli artt. 309, commi 5 e 8, e 291 comma 1 cod.proc.pen., violazione 4 degli artt. 192 e segg. del codice di rito e carenza/apparenza, nonché manifesta illogicità della motivazione, con riguardo alla valutazione delle dichiarazioni dei collaboratori di giustizia, violazione dell'art. 125 comma 3 cod.proc.pen. e vizio di motivazione sotto il profilo dell'omessa risposta alle argomentazioni svolte nella memoria difensiva depositata in sede di riesame. Il ricorrente censura il valore dimostrativo attribuito dall'ordinanza impugnata alle propalazioni dei collaboratori, rimaste prive di riscontri, senza esaminare le perplessità manifestate nella memoria difensiva; il Tribunale si era limitato a ripercorrere gli elementi indicati dal GIP senza procedere ad alcun vaglio critico, nonostante l'assenza di convergenza degli apporti dichiarativi, aventi ad oggetto fatti diversi tra loro, valorizzando esclusivamente gli elementi riferiti da Sabev e da Vanacore, disattendendo ogni altro dato acquisito; il racconto dei collaboranti, oltre che manchevole di riscontri individualizzanti, era generico, posto anche che Vanacore non era idoneo a riscontrare Sabev sulla partecipazione di Murolo all'associazione perché non si trattava di un collaboratore, ma di un imputato di reato connesso che aveva reso dichiarazioni eteroaccusatorie solo per alleggerire la propria posizione, mentre Sabev a sua volta si era limitato a riferire notizie de relato apprese da fonte anonima o dagli stessi indagati, essendosi allontanato dal clan Amato-Pagano, per sua stessa ammissione, dal 2017, in concomitanza con la scarcerazione di Murolo avvenuta il 26.12.2016, così da non poter riferire che fatti pregressi coperti da giudicato; Vanacore, in particolare, aveva narrato solo di riunioni alle quali non aveva partecipato e di incontri ai quali non aveva assistito, definendosi depositario di somme di denaro nonostante fosse ritenuto un informatore di polizia, e dunque soggetto poco affidabile; né il collaboratore aveva fatto il nome dell'indagato, che gli era stato suggerito dal pubblico ministero; anche le conversazioni intercettate tra terzi soggetti erano prive di efficacia dimostrativa, non essendone chiaro il contenuto né se gli interlocutori avessero fatto riferimento al Murolo. Secondo il ricorrente, dagli stessi elementi raccolti emergeva la totale estraneità dell'indagato a contesti di natura associativa, essendo il Murolo detenuto in regime di alta sicurezza durante la maggior parte delle indagini ed essendo altri e diversi i soggetti indicati col soprannome ""Nando""; l'unico elemento indiziario a carico era costituito in realtà dalla precedente condanna per il reato associativo; né le dichiarazioni dei collaboratori rispondevano ai criteri indicati dalla giurisprudenza (e richiamati nel ricorso) per la loro validazione e riscontro, che esigevano la specificità della chiamata e la valenza individualizzante ed esterna dei riscontri, così da non poter assumere idonea valenza indiziaria. CONSIDERATO IN DIRITTO 6/3 1. Il primo dei motivi di ricorso proposti dall'avv. Luigi Senese nell'interesse di 5 Murolo Fortunato è infondato. Dagli atti trasmessi dal giudice a quo risulta per tabulas che l'avv. Luigi Senese, con istanze indirizzate per via telematica al pubblico ministero procedente, aveva chiesto, in qualità di difensore del coindagato Liguori Marco, copia su supporto elettronico (tra le altre) delle quattro conversazioni, oggetto di captazione, di interesse del Murolo; l'istanza, redatta su carta intestata dello ""Studio Legale Senese"", riporta e indica in calce, oltre all'indirizzo fisico dello studio, tre recapiti di posta elettronica, tra i quali figura anche quello (avv.luigisenese(agmail.com) al quale il ricorrente deduce essere stata inviata la mail di risposta inoltrata il 6.07.2021 dalla segreteria del pubblico ministero, ciò che di per sé contraddice ed esclude l'allegata inidoneità della relativa casella di posta elettronica a ricevere la comunicazione dei dati richiesti e a consentirne la tempestiva conoscibilità da parte della difesa del Murolo. A fronte del dato, oggettivo e incontrovertibile, della messa a disposizione dei file audio richiesti, mediante la comunicazione inviata all'indirizzo di posta elettronica sopra indicato, il ricorrente era tenuto ad attivarsi per prendere tempestiva conoscenza dei relativi contenuti, senza che un'eventuale sua inerzia al riguardo possa costituire fonte di alcuna nullità o inutilizzabilità processuale delle captazioni sotto il profilo di una - inesistente - violazione del diritto di difesa. Correttamente, pertanto, l'ordinanza impugnata ha ritenuto priva di fondamento l'eccezione sollevata dalla difesa con riguardo alla mancata messa a disposizione dei file audio, che è stata riproposta negli stessi - infondati - termini come motivo di ricorso per cassazione. Deve aggiungersi, per scrupolo di motivazione, che in tema di misure cautelari personali questa Corte ha ripetutamente affermato il principio per cui è onere del difensore informarsi dell'eventuale accoglimento o rigetto ovvero del mancato esame dell'istanza con cui egli ha chiesto di accedere alle registrazioni delle conversazioni utilizzate per l'adozione della misura, con la conseguenza che il difensore non può limitarsi a rappresentare di aver fatto richiesta dei relativi supporti informatici, senza dimostrare di essersi attivato per prendere cognizione della sorte dell'istanza da lui formulata (Sez. 6 n. 38673 del 7/10/2011, Rv. 250848; Sez. 6 n. 29848 del 24/04/2012, Rv. 253252; Sez. 1 n. 7340 del 6/12/2016, dep. 2017, Farina, non massimata); grava in ogni caso sulla difesa l'onere di provare l'omesso o ritardato rilascio della documentazione richiesta (Sez. 2 n. 51935 del 28/09/2018, Rv. 275065), non sussistendo un obbligo dell'ufficio del pubblico ministero di recapitarla al richiedente, né di dare avviso al difensore della disponibilità del materiale richiesto (Sez. 5 n. 33874 del 5/07/2021, Rv. 281770). Sul punto, il ricorrente neppure ha allegato di essersi attivato tempestivamente( 6 k( presso la segreteria del pubblico ministero per conoscere l'esito della richiesta da lui formulata, limitandosi a dedurre un inconferente difetto di conoscenza della risposta inoltrata dalla segreteria il 6.07.2021. Va infine rilevato che il motivo presenta altresì un profilo di aspecificità, tale da renderlo ulteriormente infondato fino a rasentare l'inammissibilità, nella misura in cui non si confronta adeguatamente col tema decisivo dell'idoneità della ipotizzata inutilizzabilità, nei riguardi del Murolo, dei risultati dell'attività di captazione a scardinare la tenuta logica della motivazione dell'ordinanza impugnata, con riguardo all'autosufficienza delle convergenti chiamate in reità effettuate a carico dell'indagato dal Sabev e dal Vanacore ad integrare il grave quadro indiziario legittimante l'applicazione della misura cautelare; allorché, infatti, il ricorso per cassazione lamenti l'inutilizzabilità di un elemento a carico, il motivo deve illustrare, .a pena di inammissibilità, l'incidenza dell'eventuale eliminazione del predetto elemento ai fini della cosiddetta ""prova di resistenza"", essendo in ogni caso necessario valutare se le residue risultanze, nonostante l'espunzione di quella (in tesi) inutilizzabile, risultino sufficienti a giustificare l'identico convincimento (Sez. 6 n. 18764 del 5/02/2014, Rv. 259452). 2. Il secondo motivo di ricorso dell'avv. Senese e i motivi di doglianza dell'avv. Spina, che possono essere esaminati congiuntamente stante la sovrapponibilità dei relativi contenuti, sono nel loro complesso inammissibili, in quanto, pur denunciando formalmente inosservanze di legge e vizi di motivazione dell'ordinanza gravata, sono diretti in realtà - come emerge pianamente dal dato testuale - a censurare il merito della valutazione compiuta dal Tribunale del riesame sulla ritenuta capacità delle propalazioni accusatorie dei collaboranti Sabev e Vanacore, e degli ulteriori elementi di riscontro tratti dalle conversazioni intercettate e dalle indagini di p.g., ad integrare un quadro indiziario grave e concludente in ordine alla perdurante partecipazione associativa del Murolo al clan Amato-Pagano anche in epoca successiva al giudicato di condanna formatosi a suo carico per il medesimo titolo di reato e alla scarcerazione del 26.12.2016; i motivi si limitano dunque a sollecitare una rilettura dello spessore degli indizi di colpevolezza che non è deducibile in sede di legittimità. Costituisce orientamento consolidato di questa Corte che l'impugnazione di legittimità avverso le ordinanze emesse dal tribunale del riesame in materia di misure cautelari personali è proponibile soltanto se denuncia la violazione di specifiche norme di legge, ovvero la mancanza, la contraddittorietà o la manifesta illogicità della motivazione del provvedimento gravato, secondo i canoni della logica e i principi di diritto, ma non anche quando propone censure che mirano a prospettare una diversa ricostruzione dei fatti o una diversa valutazione degli elementi indiziari esaminati dal giudice di merito e da questi 7 ritenuti idonei a integrare un compendio Munito della gravità richiesta dall'art. 273 comma 1 cod.proc.pen. (Sez. 2 n. 31553 del 17/05/2017, Rv. 270628; Sez. 4 n. 18795 del 2/03/2017, Rv. 269884; Sez. 6 n. 11194 dell'8/03/2012, Rv. 252178; Sez. 5 n. 46124 dell'8/10/2008, Rv. 241997). L'apprezzamento della concludenza probatoria degli indizi è riservato in via esclusiva al giudice del merito cautelare, mentre alla Corte di cassazione spetta soltanto di verificare, in relazione alla natura del giudizio di legittimità e ai limiti che ad esso ineriscono, la congruenza logica e l'adeguatezza della motivazione sul punto (Sez. 2 n. 27866 del 17/06/2019, Rv. 276976; Sez. 4 n. 26992 del 29/05/2013, Rv. 255460), senza alcun potere di revisionare le circostanze fattuali della vicenda indagata e il peso degli indizi che il GIP e il Tribunale del riesame hanno ritenuto idonei a supportare l'applicazione della misura coercitiva. Il controllo demandato alla Corte di legittimità è perciò circoscritto alla verifica che il provvedimento del tribunale del riesame contenga l'esposizione delle ragioni giuridicamente significative, che hanno determinato l'applicazione della misura cautelare, e non sia inficiato da errori di diritto o da illogicità evidenti dal punto di vista della congruità delle argomentazioni rispetto al fine giustificativo del provvedimento, che - in relazione alla natura incidentale del procedimento de libettate - è preordinato a un giudizio prognostico in termini di qualificata probabilità di colpevolezza dell'indagato, e non all'acquisizione della certezza processuale della sua responsabilità, che è riservata al successivo giudizio di merito (Sez. 5 n. 50996 del 14/10/2014, Rv. 264213; Sez. 1 n. 19517 dell'1/04/2010, Rv. 247206). Ai suddetti criteri risponde puntualmente l'ordinanza impugnata, connotata da un'ampia, articolata e coerente motivazione, che ha fatto esatta applicazione del principio di diritto per cui i gravi indizi di colpevolezza richiesti dall'art. 273, commi 1 e 1-bis, cod.proc.pen. possono fondarsi sulle propalazioni accusatorie dei collaboratori di giustizia, coindagati del medesimo reato, la cui chiamata in reità, soggetta anche in sede cautelare ai criteri di valutazione stabiliti dall'art. 192 comma 3 del codice di rito, oltre a soddisfare i requisiti di credibilità soggettiva e di attendibilità intrinseca propri della prova dichiarativa, risulti corroborata da riscontri estrinseci di natura individualizzante, capaci di assumere idoneità dimostrativa in ordine alla condotta attribuita al soggetto chiamato, che possono essere costituiti anche dalla convergente propalazione di altro collaborante (Sez. 1 n. 16792 del 9/04/2010, Rv. 246948). La motivazione del Tribunale, che si salda a quella dell'ordinanza genetica, ha proceduto a un riesame approfondito e dettagliato, nei termini sopra riassunti in sede di esposizione del fatto, della tenuta dimostrativa del quadro indiziario emergente a carico del ricorrente dalle propalazioni del Sabev e del Vanacore, 8 provenienti da fonti autonome, intranee - entrambe - al sodalizio camorristico partecipato dal Murolo, che hanno riferito fatti e circostanze a loro diretta conoscenza apprese in costanza della comune militanza associativa, la cui affidabilità è stata vagliata e ritenuta all'esito di un confronto puntuale con le censure difensive, in specie valorizzando il ruolo del Sabev di factotum del capoclan Amato Raffaele e dando ragione dell'inidoneità della negata concessione al Vanacore dell'attenuante di cui all'art. 416 bis.1 terzo comma cod.pen. - spiegabile con l'atteggiamento processuale tenuto dal propalante nel giudizio a suo carico - a depotenziarne l'apporto dichiarativo. In particolare, la motivazione risulta rispettosa del principio secondo cui la convergenza di una pluralità di dichiarazioni collaborative in merito all'appartenenza di un soggetto a un'associazione di stampo mafioso è idonea a costituire un compendio indiziario connotato dalla gravità necessaria all'emissione di una misura cautelare personale allorché a siffatta indicazione si accompagni la descrizione di specifici fatti o comportamenti dell'accusato significativi di un suo consapevole apporto al perseguimento degli interessi del sodalizio criminoso (Sez. 1 n. 4087 del 6/02/2018, dep. 2019, Rv. 275164), che sono stati puntualmente individuati dal Tribunale nel ruolo - conformemente attribuito al Murolo da entrambi i collaboranti - di cassiere del clan, destinatario del denaro ricavato dalle cessioni di cocaina (a lui consegnato direttamente dal Vanacore) e incaricato di tenere i conti del sodalizio, anche provvedendo a corrispondere gli stipendi agli affiliati. L'ordinanza impugnata ha dato conto, in modo adeguato, della collocazione temporale delle condotte sopra descritte, attribuite al Murolo dai collaboranti, in un'epoca successiva alla sua scarcerazione (non coperta, perciò, dal precedente giudicato), perché riferite al periodo in cui la reggenza del clan era stata assunta da Liguori Marco, dopo l'arresto di Pagano Rosaria nel 2017, secondo un dato corroborato dai contenuti di una serie di conversazioni ambientali intercettate tra soggetti appartenenti al clan nel periodo compreso tra l'agosto del 2018 e i primi mesi del 2019, l'interpretazione del cui significato - frutto di una lettura logica e coerente alle complessive acquisizioni processuali - costituisce una questione di fatto che si sottrae al sindacato di legittimità (Sez. U n. 22471 del 26/02/2015, Rv. 263715) e non può essere rimessa in discussione dalla lettura alternativa prospettata dal ricorrente. Il Tribunale si è confrontato pertanto con i contenuti essenziali delle censure mosse dalla difesa del ricorrente alla ricostruzione accusatoria, ritenendole infondate all'esito di un percorso argomentativo logico e coerente; e ha così assolto il compito demandato al giudice del riesame di verificare e rivalutare criticamente la sussistenza dei presupposti che legittimano l'applicazione della 9 misura coercitiva, senza con ciò essere tenuto a confutare nel dettaglio ogni singola deduzione difensiva, potendo legittimamente limitarsi a dare conto, nell'ambito di un apprezzamento complessivo delle risultanze d'indagine, degli elementi rilevanti e ritenuti essenziali ai fini della decisione; l'obbligo motivazionale resta infatti circoscritto alla disamina delle allegazioni difensive munite di rilievo concludente che si pongano in oggettivo contrasto con gli elementi accusatori, senza alcun dovere di confrontarsi con le deduzioni che - come nel caso in esame - siano invece dirette a proporre ricostruzioni alternative della vicenda o a contrastare il potere selettivo degli elementi indiziari posti a fondamento della decisione cautelare (Sez. 1 n. 8236 del 16/11/2018, dep. 2019, Rv. 275053, Sez. 6 n. 3742 del 9/01/2013, Rv. 254216; Sez. 2 n. 13500 del 13/03/2008, Rv. 239760). Sotto tale profilo, si rivela manifestamente infondato il vizio di motivazione dedotto nel ricorso dell'avv. Spina con riguardo all'assenza di una specifica risposta del Tribunale alla memoria prodotta dalla difesa in sede di riesame, dovendosi escludere la sussistenza di un'omessa valutazione della memoria quando gli argomenti in essa sviluppati, sui quali il provvedimento impugnato sia rimasto eventualmente silente, siano smentiti dal complessivo impianto motivazionale, perché logicamente incompatibili con la ricostruzione accertata e la valutazione formulata— salvo il caso - nemmeno prospettato dal ricorrente - dell'introduzione di questioni nuove su un tema potenzialmente decisivo (sez. 5 n. 5443 del 18/12/2020, dep. 2021, Rv. 280670). 3. Il ricorso di Murolo Fortunato deve in definitiva essere rigettato, con condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Manda alla cancelleria per gli adempimenti di cui all'art. 94, comma 1-ter, disp.att.cod.proc.pen. Così deciso il 25/11/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46413@tS.clean.pdf,"SENTENZA sul ricorso proposto da: RAMETTA FABRIZIO nato a PAOLA il 20/12/1972 avverso l'ordinanza del 16/12/2020 della CORTE APPELLO di SALERNO udita la relazione svolta dal Consigliere GIUSEPPE PAVICH; lette/sentite le conclusioni del PG Penale Sent. Sez. 4   Num. 46413  Anno 2021Presidente: PICCIALLI PATRIZIARelatore: PAVICH GIUSEPPEData Udienza: 14/12/2021RITENUTO IN FATTO 1. La Corte d'appello di Salerno, con ordinanza resa in data 16 dicembre 2020, ha rigettato la domanda di riparazione dell'errore giudiziario avanzata nell'interesse di Fabrizio Rametta in relazione al periodo di detenzione in carcere dallo stesso subito in relazione all'accusa di avere partecipato a un sodalizio mafioso sedente in Paola (Cosenza) di cui facevano parte Franco Tundis, Pasquale Besaldo e Pier Mannarino, ritenuto dedito al traffico di armi e di stupefacenti. Il Rametta veniva condannato in relazione a tale addebito dal Giudice per l'udienza preliminare del Tribunale di Catanzaro in data 29 luglio 2013; la sentenza di condanna veniva confermata dalla Corte d'assise d'appello catanzarese il 14 ottobre 2015 ed il ricorso per cassazione avverso quest'ultima pronunzia veniva rigettato dalla Corte di legittimità in data 8 marzo 2017. Essendo però, in altro e distinto procedimento, intervenuta la definitiva assoluzione di Franco Tundis dal reato associativo con la formula ""perché il fatto non sussiste"" (la pronunzia assolutoria nei riguardi del Tundis, pronunziata in primo grado dal Tribunale di Paola 1'11 marzo 2015, era stata confermata dalla Corte d'appello catanzarese il 17 marzo 2017 ed era divenuta irrevocabile per mancata impugnazione), il Rametta - come pure il Mannarino e il Besaldo - era stato prosciolto dal reato associativo in sede di revisione dalla Corte d'appello di Salerno in data 6 giugno 2018, sempre con la formula dell'insussistenza del fatto, atteso il contrasto di giudicati e stante la non ipotizzabilità di un sodalizio criminoso formato unicamente dal Rametta, dal Mannarino e dal Besaldo. La Corte salernitana ha negato la pronunzia riparatoria invocata dal Rametta sul rilievo della natura ostativa della sua condotta, giudicata quanto meno gravemente colposa e tale da aver dato causa alla sottoposizione del medesimo a restrizione cautelare, come si ricava dalle intercettazioni di conversazioni riportate per stralcio nell'ordinanza, nelle quali egli parla con altri soggetti ritenuti appartenenti al sodalizio facendo chiari riferimenti ad armi, droga e a danaro proveniente da attività illecite, alle quali avevano fatto riferimento le pronunzie di condanna emesse a carico dell'instante, a riprova della decisività causale del suo comportamento ai fini del giudizio di colpevolezza emesso nei suoi confronti. 2. Avverso la prefata ordinanza ricorre il Rametta per il tramite del suo difensore di fiducia, con atto articolato in un unico motivo, nel quale il ricorrente, deducendo violazione di legge e vizio di motivazione, contesta la rilevanza causale della condotta del Rametta sulla restrizione da lui patita. Osserva in particolare il deducente che la sua partecipazidne al sodalizio (indicato al capo 7 della rubrica) doveva essere esclusa ab origine e che le conversazioni riportate nell'ordinanza si riferiscono in realtà ad altro contesto associativo: lo si ricava dalle dichiarazioni rese da Launi Paolo nel 2010, in cui il Rametta non compare, e dal fatto che le dichiarazioni dei collaboratori di giustizia Di Dieco, Bruni e Serpa fanno riferimento ad altra imputazione associativa (quella di cui al capo 6) dalla quale però il Rametta era stato assolto già in primo grado. Ciò, secondo l'esponente, trova riscontro nella sentenza di revisione (di cui viene riportato uno stralcio) dalla quale si ricava che il Rametta non rispondeva più dell'accusa di far parte dell'associazione più ampia di cui al capo 6, facente capo al Serpa. Si contesta poi la fondatezza dell'asserzione dell'ambiguità delle frequentazioni del Rametta, trattandosi al più di condotta sospetta, non decisiva sul piano causale neppure ai fini dell'adozione di una misura cautelare e, dunque, a maggior motivo non ostativa alla riparazione dell'errore giudiziario, che richiede la causalità esclusiva - e non solo la concausalità - del comportamento doloso o gravemente colposo dell'instante ai fini della sua carcerazione. Oltretutto tale comportamento non potrebbe comunque assurgere a rilievo causale atteso che, nella specie, l'accertamento dell'insussistenza delle condizioni per sottoporre a restrizione il Rametta si basava su una diversa valutazione degli stessi elementi già disponibili. Denuncia infine il ricorrente l'irrilevanza del silenzio da lui serbato in sede di interrogatorio, espressione del suo esercizio del diritto di difesa. 3. Nella sua requisitoria scritta, il Procuratore generale presso la Corte di cassazione ha concluso chiedendo il rigetto del ricorso. Dal canto suo, il difensore del ricorrente ha depositato memoria con la quale insiste per l'accoglimento del ricorso. CONSIDERATO IN DIRITTO 1. Il ricorso é infondato. E' da ritenersi assodato che la condotta tenuta dal Rametta, non tanto per le frequentazioni da lui intrattenute con soggetti attenzionati, quanto per l'oggetto delle conversazioni intercettate da lui intrattenute con costoro, deve ritenersi caratterizzata quanto meno da colpa grave, atteso che in dette conversazioni (per come si ricava in atti) egli riferisce in ordine a condotte oggettivamente illecite - sia nell'ambito del traffico di stupefacenti, sia in termini di approvvigionamenti di armi - alle quali egli certamente riferisce di aver partecipato in prima persona. E' noto che, ai fini dell'ostatività della condotta gravemente colposa dell'interessato ai fini della riparazione dell'errore giudiziario, versa in colpa grave chi mantenga, prima dell'inizio del procedimento, che poi porterà all'errata affermazione di penale responsabilità, e nel corso dello stesso, condotta caratterizzata da noncuranza, negligenza, incuria, indifferenza per quanto dai propri atti possa derivare sul piano penale, disinteressandosi delle vicende del processo e astenendosi dal fornire spiegazioni all'autorità giudiziaria, sì che la sopravvenuta sentenza di condanna possa ritenersi evento prevedibile dalla generalità delle persone di ordinaria esperienza (Sez. 4, Sentenza n. 1366 del 27/11/1992, dep. 1993, Malcuori, Rv. 193220). Orbene, prova troppo ai fini che qui interessano il riferimento del ricorrente ad altra contestazione associativa mossa al Rametta, dalla quale egli era stato assolto in primo grado, a fronte del fatto che il ricorrente, nelle conversazioni valorizzate dalla Corte salernitana per denegare l'indennizzo, conversa con altri soggetti all'epoca ritenuti implicati nello stesso sodalizio criminoso di ritenuta appartenenza del medesimo; di tal che é dato evincere che l'accusa originariamente mossa nei suoi riguardi derivava dall'apparenza di intraneità al predetto (supposto) sodalizio, da lui creata con le dette conversazioni. Una volta stabilito che la condotta tenuta dall'odierno ricorrente era improntata quanto meno a colpa grave, occorre verificare se essa abbia avuto altresì rilievo causale esclusivo o comunque decisivo, e non solo una rilevanza meramente concausale, rispetto alla sua carcerazione, essendo noto che la colpa grave é ostativa al diritto alla riparazione dell'errore giudiziario quando abbia dato causa all'errore medesimo e non anche quando si sia limitata ad essere una delle cause concorrenti, come, al contrario, é sufficiente ai fini dell'esclusione del diritto alla riparazione per ingiusta detenzione (Sez. 4, Sentenza n. 9213 del 04/02/2010, Giuliana, Rv. 246803). In assenza di elementi di segno contrario emergenti dal contenuto del ricorso, ed alla luce del percorso argomentativo dell'ordinanza impugnata, la risposta dev'essere affermativa. Sul punto, infatti, l'ordinanza resa dalla Corte salernitana evidenzia che le conversazioni intercettate del Rametta con gli altri presunti appartenenti all'associazione mafiosa di cui al capo 7 della rubrica avevano avuto un rilievo essenziale nell'affermazione di responsabilità dell'odierno ricorrente; quanto alle dichiarazioni dei collaboratori di giustizia, é lo stesso ricorrente a chiarire che esse non fanno alcun riferimento al Rametta, con la conseguenza che esse non possono considerarsi rilevanti ai fini della causazione della restrizione carceraria dell'odierno ricorrente. L'esclusione dell'affermazione di responsabilità del Rametta é intervenuta essenzialmente in relazione a fatti esterni al giudizio nei suoi confronti, ossia a seguito dell'assoluzione del Tundis dall'accusa di avere fatto parte del medesimo sodalizio del quale si riteneva facesse parte anche il Ra metta 2. Al rigetto del ricorso segue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso in Roma il 14 dicembre 2021. "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s20@a2021@n46887@tS.clean.pdf,"SENTENZA sul ricorso proposto da: BOUGATTAOUI BOUZEKRI nato il 01/01/1988 avverso l'ordinanza del 23/07/2021 del TRIB. LIBERTA' di BOLOGNA udita la relazione svolta dal Consigliere IGNAZIO PARDO; lette le conclusioni del PG ALESSANDRO CIMMINO che ha chiesto dichiararsi inammissibile il ricorso; letta la memoria e le conclusioni scritte del difensore che ha insistito per l'accoglimento dei motivi. RITENUTO IN FATTO 1.1 Con ordinanza in data 23 luglio 2021, il tribunale del riesame di Bologna, in accoglimento dell'appello avanzato dal P.M. avverso il provvedimento del G.I.P. presso il medesimo tribunale datato 15-6-2022, disponeva la custodia cautelare in carcere nei confronti di BOUGATTAOUI BOUZEKRI in quanto ritenuto gravemente indiziato di tre distinte ipotesi di rapina tentata e consumata. 1.2 Avverso detta ordinanza proponeva ricorso per cassazione il difensore dell'indagato che con unico motivo, qui riassunto ex art. 173 disp. att. cod.proc.pen., lamentava difetto di motivazione in ordine alla valutazione della gravità indiziaria posto che le descrizioni dell'autore del fatto da parte delle diverse persone offese non coincidevano con le fattezze fisiche dell'imputato ed erano anche diverse tra loro. CONSIDERATO IN DIRITTO 2.1 II ricorso è manifestamente infondato oltre che proposto per motivi non consentiti e deve, pertanto, essere dichiarato inammissibile. Penale Sent. Sez. 2   Num. 46887  Anno 2021Presidente: DI PAOLA SERGIORelatore: PARDO IGNAZIOData Udienza: 10/12/2021, IL CONSIGLIERE ET. lioltI Secondo il costante insegnamento di questa Corte in tema di misure cautelari personali, allorché, sia denunciato, con ricorso per cassazione, vizio di motivazione del provvedimento emesso dal tribunale del riesame in ordine alla consistenza dei gravi indizi di colpevolezza, alla Corte Suprema spetta il compito di verificare, in relazione alla peculiare natura del giudizio di legittimità e ai limiti che ad esso ineriscono, se il giudice di merito abbia dato adeguatamente conto delle ragioni che l'hanno indotto ad affermare la gravità del quadro indiziario a carico dell'indagato, controllando la congruenza della motivazione riguardante la valutazione degli elementi indizianti rispetto ai canoni della logica e ai principi di diritto che governano l'apprezzamento delle risultanze probatorie(per tutte v. Cass. Sez. U, 22/3/2000- 2/5/2000, n. 11, Audino, Riv.215828); inoltre, la pronuncia cautelare non è fondata su prove, ma su indizi e tendente all'accertamento non della responsabilità, bensì di una qualificata probabilità di colpevolezza, e il giudizio di legittimità deve limitarsi a verificare se il giudice di merito abbia dato adeguatamente conto delle ragioni che l'hanno indotto ad affermare la gravità del quadro indiziario a carico dell'indagato, senza possibilità di 'rilettura' degli elementi probatori (per tutte, Sez. Un. 22 marzo 2000, n. 11, Audino, Rv. 215828). Nel caso in esame il giudice di merito ha adeguatamente esposto il materiale probatorio raccolto nel corso delle indagini preliminari consistente in ben tre distinti riconoscimenti fotografici del ricorrente effettuati da distinte persone offese così che il giudizio di gravità indiziaria che il ricorso contesta appare effettuato sulla base di precisi elementi ed in assenza dei lamentati vizi, non potendo valere a scalfire la gravità dei plurimi riconoscimenti le parziali difformità delle fattezze fisiche rispetto alle descrizioni. In conclusione, l'impugnazione deve ritenersi manifestamente infondata ed avanzata per doglianze non proponibili; alla declaratoria di inammissibilità consegue, per il disposto dell'art. 616 cod.proc.pen., la condanna del ricorrente al pagamento delle spese processuali, nonché al versamento in favore della Cassa delle ammende di una somma che, ritenuti e valutati i profili di colpa emergenti dal ricorso, si determina equitativamente in C 3.000,00. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Manda alla cancelleria per gli adempimenti di cui all'art. 28 reg. esec. cod.proc.pen. Sentenza a motivazione semplificata. Roma» dicembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46164@tS.clean.pdf,"SENTENZA sul ricorso proposto da: TERRANOVA LUIGIA nato a MAZZARINO il 24/12/1963 avverso la sentenza del 05/11/2020 della CORTE APPELLO di CALTANISSETTA visti gli atti, il provvedimento impugnato e il ricorso; udita la relazione svolta dal Consigliere EUGENIA SERRAO; udito il Pubblico Ministero, in persona del Sostituto Procuratore GIULIO ROMANO, che ha concluso per il rigetto del ricorso; udito il difensore avvocato BUTERA GIACOMO del foro di CALTANISSETTA in difesa delle PARTI CIVILI, che ha concluso per il rigetto del ricorso; udito il difensore avvocato TESAURO WALTER CALOGERO del foro di CALTANISSETTA in difesa di TERRANOVA LUIGIA, che ha concluso per l'accoglimento Penale Sent. Sez. 4   Num. 46164  Anno 2021Presidente: DI SALVO EMANUELERelatore: SERRAO EUGENIAData Udienza: 09/12/2021RITENUTO IN FATTO 1. Luigia Terranova è stata chiamata a rispondere del reato di lesioni personali gravissime ai danni di Liboria Ingrà perché, in qualità di medico ginecologo di turno in servizio presso il reparto di ostetricia dell'ospedale di Enna, aveva omesso di disporre controlli diagnostici più specifici e approfonditi in una situazione in cui la paziente era ricoverata per somministrazione di terapia abortiva farmacologica e aveva accusato una riduzione dei valori dell'emocromo al controllo delle ore 10:15 del 24 febbraio 2013, così da derivarne un ritardo nella diagnosi e cura dell'emorragia insorta nel periodo di osservazione, da cui era derivata l'esecuzione di un intervento chirurgico di necessaria asportazione dell'ovaio destro e dell'utero, con definitiva compromissione della capacità di procreare. 2. Il Tribunale di Enna era pervenuto a sentenza assolutoria per insussistenza del fatto, avendo ritenuto il giudice insufficiente e contraddittoria la prova in merito alla sussistenza del nesso causale tra la condotta omissiva ascritta all'imputata e l'evento lesivo. In particolare, il giudice di primo grado aveva accertato che Liboria Ingrà, secondigravida alla 19a settimana di gestazione, precesarizzata nel 2009, era stata ricoverata il 22 febbraio 2013 presso la divisione di ostetricia e ginecologia dell'ospedale Umberto I di Enna per essere sottoposta a interruzione volontaria di gravidanza, dovuta a grave patologia malformativa del feto, mediante somministrazione di terapia abortiva prostaglandinica da progesterone (Gemeprost, nome commerciale Cervidil, che è un farmaco che induce il travaglio da parto abortivo); alle ore 13:00, alle ore 17:00 e alle ore 21:00 del medesimo giorno era stata effettuata l'applicazione di tre ovuli del suddetto farmaco; alle ore 00:45 del 23 febbraio 2013 si era registrata la presenza di attività contrattile uterina ma, a seguito della riduzione di essa nelle ore successive, alle ore 9:00, alle ore 13:00 e alle ore 17:00 del 23 febbraio erano stati applicati ulteriori tre ovuli di Cervidil. Nella notte tra il 23 e il 24 febbraio la donna aveva lamentato dolore alla pelvi, e alle ore 23:55 il sanitario di turno aveva effettuato una visita ginecologica refertando «collo appianato, pervio alla punta del dito»; il mattino seguente la donna aveva lamentato vertigini; quindi, il medico ginecologo di turno nel reparto, dott.ssa Terranova, aveva rilevato la pressione arteriosa (90/60 mmHg), aveva disposto l'esecuzione di esame ernocromocitometrico urgente, aveva eseguito un controllo ecografico sia per via transaddominale sia per via transvaginale, rilevando una 2 «cervicometria di cm. 2.3, BCF+++ lievemente bradicardico. Placenta regolare senza segni di distacco ecograficamente evidenziabili, L.A. Regolare. Segmento uterino inferiore regolare, non segni ecografici di diastasi», aveva effettuato un esame obiettivo ostetrico che riscontrava «collo posteriore parzialmente appianato pervio alla punta del dito l'O.U.E., modeste perdite ematiche» con rimozione di un coagulo ematico vaginale del diametro di circa cm.5, aveva avviato infusione di Emagel, che è un sostituto del plasma indicato nel trattamento di condizioni di grave ipovolemia; alle ore 11:30 la dott.ssa Terranova aveva preso visione degli esiti dell'esame emocromocitometrico, che documentava un calo dell'emoglobina, e aveva ordinato la ripetizione dell'indagine di laboratorio alle ore 16:00, visionandone i risultati alle ore 17:30 nonostante risultasse ultimata alle ore 16:20; considerato che l'esito di tale secondo esame aveva documentato un ulteriore decremento dei valori di emoglobina (da 8,8 g/dI a 7,5 g/d1), la dott.ssa Terranova aveva chiesto tre unità di emazie concentrate, aveva disposto ulteriori indagini di laboratorio e aveva riscontrato alla visita ostetrica «reperto invariato. Coagulo in vagina di circa cm.4, utero dolente sul fondo verso dx. CPA 110/70 FC 76» e all'ecografia ""feto con ACF assente. Placenta anteriore. In sede retroplacentare verso dx si evidenzia ematoma di diametro cm.5,8 x cm.3,7. Non versamento libero in cavità peritoneale. Segmento uterino inferiore apparentemente regolare (non evidenze ecografiche di diastasi)»; la dott.ssa Terranova aveva, pertanto, avvisato i medici reperibili e alle ore 18:00 la paziente era stata condotta in sala operatoria e sottoposta alle 18:50 a laparotomia trasversale sovrapubica con estrazione del fetino e della placenta e susseguente isterectomia subtotale e annessiectomia destra, isolamento e legatura dell'arteria uterina di destra all'origine dell'ipogastrica. 2.1. Sulla base di tali emergenze fattuali e tenuto conto delle considerazioni tecnico scientifiche svolte dal perito, il giudice di primo grado aveva considerato le seguenti evidenze: il perito aveva affermato che, in letteratura medica, le complicanze collegate all'interruzione volontaria di gravidanza nel secondo trimestre sono rinvenibili nel 10-15% del totale di tutti gli aborti ma sono, al contempo, gravate da un elevato tasso di eventi avversi, essendo responsabili di oltre il 65% di tutte le complicanze legate alle procedure abortive del primo e del secondo trimestre; la letteratura medica evidenzia, d'altro canto, una scarsa probabilità frequentista della concretizzazione del rischio di rottura d'utero: in particolare, il rischio di rottura d'utero dopo applicazione di Cervidil nelle donne con un solo pregresso cesareo risulta pari allo 0,8%, dovendosi desumerne che l'uso di tale farmaco nella interruzione volontaria di gravidanza nel secondo trimestre si presenti di grande efficacia e di 3 elevata affidabilità in relazione a pazienti con una pregressa isterotomia; in altri studi condotti mediante uso di altri farmaci, le percentuali di verificazione di tale evento avverso in soggetti precesarizzati si attestano in una fascia che va dallo 0,28% al 3,8%; la somministrazione della terapia era avvenuta a posologia prudenzialmente ridotta al minimo (tre ovuli al giorno potendo giungere a sei ovuli al giorno) ma deve considerarsi notorio nelle gestanti precesarizzate, secondo quanto indicato dal perito, il rischio che per effetto delle contrazioni uterine sollecitate dal farmaco si verifichi lo slaminamento del tessuto cicatriziale (deiscenza); per altro verso, gli accertamenti che la dott.ssa Terranova aveva praticato e richiesto la mattina del 24 febbraio 2013 erano indicativi del fatto che ella fosse consapevole che in quel momento potesse sussistere uno stato di ipovolemia secondaria ad emorragia, avendo disposto la somministrazione di un plasma-expander (Emagel) e avendo eseguito l'esame ecografico, verosimilmente al fine di escludere un distacco di placenta o una rottura uterina; secondo gli esperti, il rilevante decremento del tasso ematico di emoglobina risultante dall'esame emocromocitometrico avrebbe dovuto rappresentare il campanello di allarme di una situazione potenzialmente più complessa e avrebbe dovuto indurre il sanitario a sospettare l'esistenza di una emorragia occulta, a ripetere l'esame ecografico con un apparecchio più potente ovvero ad eseguire una TAC in unione ad ulteriore esame emocronnocitometrico a breve termine; il perito aveva, tuttavia, puntualmente precisato che la mattina del 24 febbraio 2013 la dispersione ematica occulta fosse da reputare fievole in ragione dell'assenza nella paziente di sintomi, quali i valori pressori e la frequenza cardiaca, riconducibili a una perdita ematica di seconda o terza classe: i sintomi manifestati dalla paziente inducevano a ritenerla portatrice della più lieve sintomatologia che si ricollega a una emorragia di prima classe (valori pressori 110/70 mmHg frequenza cardiaca pari,a 76 BPM). 2.2. Raffrontando le tesi prospettate dai consulenti tecnici della parte civile con le spiegazioni fornite dal perito, il giudice di primo grado aveva ritenuto le prime non supportate da evidenze scientifiche, non rinvenendosi in letteratura casi di rottura d'utero quale evento secondario alla spinta della pressione ematica derivante dal distacco di placenta; inoltre, la presenza del battito cardiaco fetale in occasione del primo controllo ecografico confermava l'assenza o la minima portata del distacco fetale in quel momento; il giudice aveva, dunque, ritenuto più convincente la tesi per cui la lesione della parete uterina dovesse ricondursi alle contrazioni uterine indotte dalle prostaglandine, contrazioni che avevano trovato un punto di minore resistenza nella precedente ferita isterotomica, con conseguente diastasi di quest'ultima; le perduranti contrazioni dell'utero si erano lentamente scaricate verso l'angolo uterino destro 4 ledendo il fascio vascolare periuterino e avevano cagionato un versamento ematico che si era diretto, da una parte, verso l'utero, determinando il distacco della placenta e l'infiltrazione del miometrio e, dall'altra, nel retroperitoneo, provocando la cospicua emorragia nei tessuti circostanti. 2.3. Tenendo conto delle evidenze disponibili, il giudice era pervenuto alla conclusione che si fosse trattato di un sanguinamento di bassa portata e lento e che fosse condivisibile la conclusione alla quale erano giunti i periti, secondo i quali la rottura dell'organo uterino fosse da collocare nella notte tra il 23 e il 24 febbraio, in corrispondenza con le algie addominali lamentate dalla paziente. La lentezza della progressione emorragica, secondo il giudice di primo grado, era stata confermata dalla convincente osservazione dei periti che il decremento emoglobinico di 1,3 g/d1 registrato alle ore 16:05 si era ridotto allo 0,1 g/d1 alle ore 17:46, a dimostrazione del fatto che il danno anatomico uterino e periuterino si fosse già realizzato la mattina, allorquando aveva avuto inizio il turno ospedaliero della dott.ssa Terranova. 2.4. Date tali premesse esplicative della successione degli eventi, il giudice ne aveva tratto la conclusione che il comportamento attendista e imprudente della dott.ssa Terranova avesse solo inciso, ritardandola, sulla diagnosi di rottura d'utero ma senza alcuna possibile incidenza sull'esito chirurgico, che sarebbe stato comunque imposto anche nel caso in cui la diagnosi di rottura d'utero fosse intervenuta in un momento precedente. 3. La Corte di appello, adìta con atto di gravame delle sole parti civili Liboria Ingrà e Antonino Di Costa, nel ripercorrere le valutazioni dei periti nominati nel corso del dibattimento di primo grado, ha aggiunto, rispetto a quanto indicato dal primo giudice, che il perito dott. Rossi aveva affermato che la mattina del 24 febbraio 2013 sarebbe stato possibile intervenire chirurgicamente sull'utero, senza la certezza di poterlo salvare, fermo restando che l'utero in cui è avvenuta la diastasi o la rottura può essere riparato, come non di rado succede, precisando che «il chirurgo avrebbe potuto anticipare l'orario di esecuzione dell'intervento, fermi i dubbi sulla fattibilità dell'intervento conservativo». I giudici di appello hanno anche richiamato alcune valutazioni dei consulenti della persona offesa, espresse nel confronto con i periti, secondo le quali, se le condizioni dell'utero fossero state già irreversibili alle 10:30 del 24 febbraio 2013, l'esame ecografico svolto a quell'ora avrebbe mostrato l'aumento di volume dell'utero con miometrio di consistenza diminuita e, inoltre, l'esito dell'esame istologico dimostrava che l'infiltrato ematico nel tessuto uterino attestava una presenza di sangue nella cavità protratta nel tempo, laddove se vi fosse stata la rottura di utero in epoca antecedente la seconda ecografia si 5 sarebbe verificato un minimo versamento ematico in cavità peritoneaie. Il perito, dal canto suo, aveva ricordato come non vi fossero evidenze scientifiche attestanti che il distacco di placenta all'epoca gestazionale della paziente potesse determinare tale massiva infiltrazione dell'utero. I giudici di appello hanno, poi, rimarcato come il consulente tecnico dell'imputata avesse collocato l'orario del distacco della placenta e della lesione del fascio laterale uterino intorno alle 17:30, ritenendo che se l'emorragia fosse insorta prima la paziente non sarebbe sopravvissuta. 3.1. Sulla base delle tesi dei consulenti tecnici, rivalutate dalla Corte territoriale mediante esame diretto previa rinnovazione istruttoria, i giudici di appello hanno ritenuto che fosse convincente, in quanto supportata da evidenze di natura clinica, l'ipotesi che la rottura della placenta e la formazione dell'ematoma fossero precedenti alla rottura d'utero e che l'emorragia avesse avuto un lento decorso perché il tessuto uterino aveva fatto da tampone; in caso contrario, ove l'emorragia avesse tratto origine dal fascio vascolare dell'utero, il sangue sarebbe defluito all'esterno della parete uterina con repentina grave anemizzazione. 3.2. Il giudizio esplicativo è stato, dunque, diversamente espresso partendo dall'assunto che, in relazione alla condizione di gravida precesarizzata in corso di trattamento farmacologico con prostaglandina, l'aumentato rischio della rottura di utero imponesse un sistema di monitoraggio costante dei parametri ematici, una sorveglianza clinico-assistenziale congrua con il quadro clinico suggestivo di un'emorragia occulta in atto e rottura di utero. Esaminando il succedersi degli eventi da un diverso angolo visuale, la Corte ha osservato che la questione dibattuta tra gli esperti circa il momento di insorgenza della rottura d'utero, seppure di interesse dal punto di vista scientifico, non potesse ritenersi determinante nel giudizio circa il nesso causale. I giudici di appello hanno messo in risalto che, per un lasso di tempo di circa otto ore, la paziente non era stata monitorata; che un'evidenza importante era data dal diario operatorio e dall'analisi istologica dei tessuti ablativi, che avevano consentito di accertare che la necessità dell'intervento ablativo fosse da ricondurre all'emorragia; che fosse logicamente certo che l'evento emorragico, iniziato in modo lento nelle ore precedenti la visita della paziente alle ore 10:15, aveva avuto l'evoluzione infausta nelle ore successive, posto che i medici legali erano concordi nel fissare l'orario del distacco placentare e della rottura d'utero alle ore 17:00 circa sul rilievo che l'emorragia non potesse essere già massiva nella mattinata del 24 febbraio poiché, in tal caso, la paziente sarebbe morta per la forte anemizzazione o avrebbe avuto una sintomatologia molto più severa; che fosse altrettanto certo che al momento dell'ecografia delle 10:15 non vi era un aumento di volume 6 dell'utero, dunque non vi era un danno irreversibile, peraltro incompatibile con la presenza del battito cardiaco del feto. 3.3. Posta tale cronologia degli eventi, la Corte di appello ha quindi spiegato per quale ragione i dati fattuali e scientifici rendessero non condivisibili le conclusioni alle quali era pervenuto il giudice di primo grado, valorizzando in particolare un'evidenza scientifica trascurata dal tribunale, e cioè che l'infarcimento del tessuto uterino era stato causato dal lento stillicidio di microdistacchi placentari, già presenti alle 10:30 della mattina del 24 febbraio, desumendone che la immediata interruzione del lento stillicidio avrebbe interrotto la fatale sequela che, alle 17:30, aveva causato il totale distacco placentare e la rottura dell'utero. 3.4. La tesi avanzata dei consulenti tecnici delle parti civili è stata, per tale ragione, ritenuta convincente dalla Corte di appello, anche data l'assenza, attestata dal referto ecografico delle ore 17:30 e dall'esito dell'esame istologico del tessuto asportato, di versamento libero nella cavità peritoneale, da ciò desumendosi l'elevata credibilità logica del fatto che l'emorragia a lento decorso avesse avuto inizio già nella mattina del 24 febbraio 2013 senza provocare il distacco di placenta, di seguito compromettendo la struttura anatomica dell'utero. 3.5. La Corte di appello di Caltanissetta ha, quindi, riformato la sentenza assolutoria, seppure ai soli effetti civili, dichiarando Luigia Terranova responsabile del reato ascrittole e condannandola al risarcimento del danno alle parti civili costituite. 4. Luigia Terranova ha proposto ricorso per cassazione censurando la sentenza impugnata, con un primo motivo, per violazione dell'art.606, comma 1, lett.e) cod. proc. pen. in relazione all'art.125, comma 3, cod. proc. pen. in relazione al nesso causale tra condotta ed evento. La difesa lamenta che la torte ref di appello, nella determinazione del nesso causale, estrapolato le sole dichiarazioni dei consulenti tecnici delle parti civili, omettendo di esaminare i rilievi tecnici acquisiti nel corso del processo, dai quali era emerso che non fosse certo che l'isterectomia si sarebbe potuta evitare, trattandosi di valutazione definita intraoperatoria, e che la condotta dell'imputata non avesse inciso in modo significativo sull'evoluzione della lesione uterina. La torte territoriale ha trascurato che i consulenti delle parti civili non avevano indicato quale sarebbe stata l'azione salvifica dell'utero e quale la pratica da adottare, e ha ignorato le decisive conclusioni fornite dagli esperti della difesa, i quali avevano illustrato per quali ragioni la condotta della dott.ssa Terranova dovesse ritenersi conforme ai protocolli, evidenziando come la condizione della paziente si fosse presentata 7 alla visita del mattino del 24 febbraio normale ed entro i parametri vitali confacenti alla somministrazione di Cervidil, ossia tale da escludere la necessità di eseguire ulteriori accertamenti diagnostici e di intervenire chirurgicamente. Anche la necessità di eseguire una TAC era stata smentita, non essendo supportata da alcuna evidenza scientifica la tesi della dott.ssa Rinaldi secondo cui la TAC sarebbe stata lo strumento diagnostico da porre in essere al fine di monitorare correttamente la paziente. L'insanabile contrasto sorto in sede dibattimentale avrebbe dovuto escludere la possibilità di sussumere la condotta dell'imputata nel paradigma normativo di cui all'art. 590, comma 2, cod. pen. La motivazione, si assume, è apparente in quanto, utilizzando clausole di stile, non indica rispetto a quale logica razionale sarebbe stato possibile evitare l'evento, quali elementi fossero emersi per evitare l'ablazione dell'utero e in che misura incidere nel progredire del lento stillicidio emorragico per evitare l'isterectomia. L'omessa indicazione e valutazione delle deduzioni dei consulenti della difesa comporta carenza di motivazione, avendo la corte territoriale deciso di aderire semplicemente alla tesi formulata dai consulenti delle parti civili, trascurando di indicare su quali affidabili informazioni scientifiche e contingenze del caso concreto fosse stato svolto il giudizio controfattuale. Neppure risultano indicate le ragioni di dissenso rispetto alla sentenza di primo grado dotate di una forza persuasiva superiore, come richiesto dalla giurisprudenza di legittimità in caso di riforma di una sentenza assolutoria. 4.1. Con un secondo motivo, ha dedotto violazione di legge e vizio di motivazione ex art.606, comma 1, lett. b) ed e) cod. proc. pen. in relazione alla sussistenza della fattispecie di cui all'art.590, comma 2, cod. pen. nonché all'art.192 cod. proc. pen. Si deduce il travisamento delle dichiarazioni rese dal consulente dell'imputata, che sia nella consulenza che nel corso dell'esame dibattimentale del 10 settembre 2020 aveva concluso in maniera completamente difforme da quanto riportato nella sentenza impugnata. Il travisamento risulta evidente dalla semplice lettura della sentenza in raffronto con la trascrizione della testimonianza in cui il Prof. Maresi aveva dichiarato che non ci si trovava di fronte a un processo che, in quanto non monitorato, era andato avanti progressivamente, laddove nella sentenza è stato trascritto esattamente il contrario. 4.2. Con un terzo motivo, ha dedotto violazione dell'art.606, comma 1, lett, b) cod. proc. pen. in relazione alla mancata qualificazione giuridica del fatto ai sensi dell'art.590 sexies cod. pen. Il giudice di appello ha ritenuto sovrapponibili i concetti di negligenza e imperizia omettendo di applicare correttamente la previsione dell'art.590 sexies, comma 2, cod. pen., trascurando di evidenziare se la condotta omissiva ascritta all'imputata fosse inquadrabile nell'ambito della 8 imperizia o della negligenza. La Corte di appello si è sottratta all'obbligo di motivare per quale ragione ha ritenuto che si vertesse in ipotesi di colpa grave. 5. Il difensore delle parti civili ha depositato, in data 18 novembre 2021, memoria chiedendo che il ricorso sia dichiarato inammissibile o, in subordine, che sia rigettato. CONSIDERATO IN DIRITTO 1. Occorre premettere, in linea di principio, che per l'esistenza del nesso causale, in base al disposto degli artt.40 e 41 cod. pen., occorrono due elementi: il primo, positivo, secondo il quale la condotta umana deve aver posto una condizione dell'evento; il secondo, negativo, per cui il risultato non deve essere conseguenza dell'intervento di fattori eccezionali. In particolare, quando si tratta di condotte omissive colpose, il primo elemento si rivela nella regola cautelare violata, se l'evento rappresenta la concretizzazione del rischio creato con un non facere da colui che riveste la posizione di garanzia. Il nesso causale viene, dunque, negato qualora l'evento non concretizzi il rischio che la regola cautelare violata mirava a prevenire oppure quando sia intervenuto un fattore eccezionale che, secondo la migliore scienza ed esperienza del momento storico, costituisce causa certa o altamente probabile dell'evento. Per converso, l'evento è causalmente riconducibile all'omissione qualora, secondo la migliore scienza ed esperienza del momento storico, l'evento sia conseguenza certa o altamente probabile del mancato rispetto della regola cautelare violata. Il ricorso alle cognizioni scientifiche, nello studio degli eventi che si verificano in ambito sanitario, soddisfa i principi di tassatività e di certezza giuridica in quanto consente di imputare all'uomo un evento che può essere scientificamente considerato conseguenza della sua azione od omissione. Guardando alla condotta omissiva sotto il preciso angolo visuale del rischio del quale il sanitario è garante, ossia della regola cautelare appropriata, l'interprete è tenuto a delimitare l'ambito della posizione di garanzia in modo da imputare al garante i soli eventi che egli sia in grado di dominare. 1.1. Giova aggiungere che, ai fini dell'operatività della clausola di equivalenza di cui all'art. 40, comma 2, cod. pen., l'accertamento dell'obbligo impeditivo è il primo passaggio necessario per individuare il soggetto responsabile del reato omissivo improprio. In relazione a tale norma, la giurisprudenza di legittimità, sin dagli anni novanta del secolo scorso, ha infatti elaborato la «teoria del garante», muovendo dall'osservazione - e dalla valorizzazione - del significato profondo che deve riconoscersi agli «obblighi di 9 garanzia», discendenti dallo speciale vincolo di tutela che lega il soggetto garante, rispetto ad un determinato bene giuridico, per il caso in cui il titolare dello stesso bene sia incapace di proteggerlo autonomamente (Sez. 4, n. 4793 del 06/12/1990, dep. 1991, Bonetti, in motivazione). I titolari della posizione di garanzia devono, poi, essere forniti dei necessari poteri impeditivi degli eventi dannosi. Si discorre di un problema particolarmente complesso perché, secondo un orientamento dottrinale, non potrebbe essere considerata posizione di garanzia quella nella quale esiste soltanto un obbligo di attivarsi o un obbligo di sorveglianza senza che questi obblighi siano accompagnati da poteri impeditivi di natura tale da consentire all'agente di evitare il verificarsi dell'evento. Ma la Corte di Cassazione ha già avuto occasione di chiarire che non è condivisibile l'affermazione che il garante, perché risponda dell'evento, debba essere dotato di tutti i poteri impeditivi, essendo richiesto all'agente di porre in essere solo quelli da lui esigibili; la posizione di garanzia richiede l'esistenza dei poteri impeditivi che, peraltro, possono anche concretizzarsi in obblighi diversi (per es. di natura sollecitatoria), e di minore efficacia, rispetto a quelli direttamente e specificamente vòlti ad impedire il verificarsi dell'evento. Del resto, nella gran parte dei casi, i garanti non dispongono sempre e in ogni situazione di tutti i poteri impeditivi che invece, di volta in volta, si modulano sulle situazioni concrete. Saranno proprio le situazioni concrete a determinare l'ambito dei poteri impeditivi esigibili da parte del garante e questi poteri possono essere limitati ad un mero obbligo di attivarsi. Insomma, all'obbligo giuridico di impedire l'evento deve accompagnarsi l'esistenza di poteri fattuali che consentano all'agente di porre in essere, almeno in parte, meccanismi idonei ad evitare il verificarsi dell'evento. In conclusione: l'agente non può rispondere del verificarsi dell'evento se, pur titolare di una posizione di garanzia, non disponga della possibilità di influenzare il corso degli eventi. Per converso, chi ha questa possibilità non risponde se non ha un obbligo giuridico di intervenire per operare la modifica del decorso degli avvenimenti (Sez. 4, n. 16761 del 11/03/2010, Catalano, in motivazione). 1.2. Vale la pena, inoltre, di rammentare che la giurisprudenza della Corte di legittimità ha ripetutamente affermato che, in punto di nesso di causa, occorre distinguere il ragionamento esplicativo dal ragionamento controfattuale. Il ragionamento esplicativo tenta di spiegare le cause di un accadimento e di individuare i fattori che lo hanno generato sulla base di giudizi causali retti da leggi scientifiche che esprimano una certa correlazione causale tra una categoria di condizioni e una categoria di eventi realmente verificatisi; nell'ambito del ragionamento esplicativo, il sapere scientifico può fornire con ragionevole approssimazione la spiegazione di un determinato evento effettivamente 10 verificatosi quale effetto di un determinato fattore eziologico. Il giudice, con riguardo al ragionamento esplicativo, valuta con rigore le prove per stabilire se esse corroborino l'ipotesi accusatoria circa la relazione tra una determinata condotta umana e l'evento verificatosi alla luce di una legge naturale, ove disponibile, o alla luce di regolarità statistiche o di generalizzazioni probabilistiche, secondo un significato frequentista, fornite dagli studi del settore di riferimento. Il giudizio controfattuale (giudizio implicativo) trova il suo terreno di elezione nel ragionamento causale in tema di reato omissivo, ma non si tratta di un ambito esclusivo in quanto tale iter logico viene seguito anche in caso di reati commissivi ancorchè non si renda necessario esprimerlo nella motivazione. Si tratta di un ragionamento che implica un ulteriore tipo di indagine, avente ad oggetto la prognosi postuma di cosa sarebbe accaduto ove la condotta omessa fosse stata posta in essere. La valutazione processuale del ruolo salvifico della condotta omessa non può che culminare in un giudizio ipotetico, con l'avvertenza che si tratta di un giudizio ipotetico che si svolge alla luce del «paradigma indiziario» disponibile (Sez.4, n.43786 del 17/09/2010, Cozzini, in motiv.). In tal caso, al giudice si impone una puntuale analisi delle particolarità del caso concreto, che potrà condurre ad un giudizio di elevata credibilità logica, indipendente da rigide quantificazioni statistiche, strettamente correlato alle caratteristiche del caso concreto sulla base di un ragionamento probatorio non incerto. In sostanza, ciò che si impone di verificare nel giudizio controfattuale è l'elevata credibilità logica dell'efficacia salvifica della condotta alternativa corretta con l'obiettivo di raggiungere una certezza processuale che sia frutto dell'elaborazione, da parte del giudice, delle evidenze disponibili (Sez. 4, n.16843 del 24/02/2021, Suarez, Rv. 281074; Sez. 4, n. 29889 del 05/04/2013, De Florentis, Rv. 257073; Sez. 4, n. 18573 del 14/02/2013, Meloni, Rv. 256338). 2. Ora, nel caso concreto, con riguardo al giudizio controfattuale, nella sentenza, a pag.5, in merito alla deposizione del dott. Rossi, la Corte ha attribuito rilievo alle dichiarazioni rese in dibattimento dal perito, a chiarimento di quanto affermato nell'elaborato, in merito al comportamento alternativo corretto (valutazione dello spessore della parete uterina con l'ecografia transvaginale, non differire l'emocromo di controllo, rivalutare la paziente con strumenti diagnostici a maggiore risoluzione) che avrebbe consentito di intervenire chirurgicamente sull'utero, diagnosticando una emorragia occulta (seppure di prima classe, pag.7 sentenza di primo grado) nel corso della stessa mattina del 24 febbraio. Ogni valutazione concernente il rischio intraoperatorio, al quale nel ricorso si fa pure richiamo, correttamente è stata trascurata 11 nell'indagine delle evidenze disponibili, non essendo attinente all'ambito entro il quale si muoveva il potere impeditivo, dunque l'obbligo di garanzia, della dott.ssa Terranova. 2.1. La Corte non ha, peraltro, omesso di evidenziare il netto contrasto che era emerso tra le valutazioni mediche del perito dott. Rossi e quelle della consulente delle parti civili dott.ssa Rinaldi in merito ad un punto ritenuto cruciale dal giudice di primo grado per la ricostruzione del decorso causale dei fatti, ossia la possibilità o meno che il distacco di placenta all'epoca gestazionale della paziente potesse aver determinato una massiva infiltrazione ematica nell'utero, tale da determinare quell'infarcimento di sangue nel tessuto uterino (infiltrato ematico plurifocalmente organizzato in maglie e intralci) poi accertato all'esame istologico, spiegando (pagg.6-7) sulla base di quali evidenze di natura clinica i giudici di appello ritenessero dirimente il diverso dato, peraltro ampiamente condiviso dagli esperti e ritenuto certo anche dal tribunale, secondo il quale il fenomeno emorragico fosse comunque già in atto alle ore 10:15 dél 24 febbraio, di bassa portata e lento. 2.2. Nella sentenza è stato dato atto dell'apporto dei consulenti tecnici della difesa (pagg.6-7; pagg.15-16), spiegando sulla base di quali evidenze (diario operatorio, analisi istologica dei tessuti ablati con numerosi istociti senza attività fagica, assenza di versamento ematico in cavità peritoneale alla prima ecografia) i giudici fossero giunti a ritenere che, in epoca antecedente la seconda ecografia, la condotta omessa avrebbe avuto con elevato grado di razionalità logica efficacia salvifica, in ragione del fatto che non si era ancora verificata la rottura dell'utero. A pag.6 della sentenza, a proposito della consulenza redatta, nell'interesse dell'imputata, dal Prof. Montoneri, si è richiamato l'ulteriore dato tecnico per cui la deiscenza della pregressa cicatrice uterina, dovuta alle contrazioni indotte dal Cervidil, aveva determinato il distacco della placenta e l'ematoma retroplacentare con infarcinnento del miometrio. 2.3. Su tali premesse valutative, richiamate sommariamente in ragione della stretta funzionalità di esse rispetto alla presente decisione, 'la Corte di appello ha ritenuto di dissentire dalle valutazioni dei periti dott. Rossi e dott.ssa Fleres, veicolate nel processo attraverso il deposito della perizia e mediante diretta audizione degli stessi (udienza in primo grado del 22 maggio 2019, pag.4 sentenza di appello); i periti avevano concluso per l'inefficacia della condotta alternativa corretta esigibile dall'imputata in ragione del fatto che nella mattina del 24 febbraio 2013, a causa della perdita ematica associata, la lesione uterina aveva già raggiunto entità e distribuzione tali da imporre l'isterectomia. I giudici di appello sono, quindi, pervenuti alla sentenza di condanna sul presupposto che le evidenze probatorie (assenza di aumento di volume dell'utero e battito 12 cardiaco del feto) avvalorassero l'opposta tesi, espressa dai consulenti di parte civile, secondo la quale l'ecografia delle ore 10:15 portava ad escludere l'esistenza, in quel momento, di un danno irreversibile dell'utero. 3. Viene, dunque, in rilievo la duplice censura afferente al vizio di motivazione presente nel ricorso; nel ribaltare il giudizio assolutorio espresso in primo grado, la Corte distrettuale sarebbe venuta meno all'obbligo di rendere congrua e pertinente giustificazione. Il tenore del rilievo critico rende ineludibile verificare se il giudice di appello, che ha ritenuto di dover optare per un diverso apprezzamento della prova orale resa dai periti, stimata convincente dal primo giudice, avesse l'obbligo di disporre la rinnovazione dell'istruttoria dibattimentale ai fini di nuova audizione della fonte dichiarativa; tale problematica è sorta in esito all'orientamento interpretativo della giurisprudenza della Corte EDU, maturato sulla scia della nota pronuncia Dan c. Moldavia e, con specifico riferimento alla prova scientifica, vede affermato dalla Corte di Cassazione a Sezioni Unite il principio secondo il quale «le dichiarazioni rese dal perito o dal consulente tecnico nel corso del dibattimento, in quanto veicolate nel processo a mezzo del linguaggio verbale, costituiscono prove dichiarative, sicché sussiste, per il giudice di appello che, sul diverso apprezzamento di esse, fondi, sempreché decisive, la riforma della sentenza di assoluzione, l'obbligo di procedere alla loro rinnovazione dibattimentale attraverso l'esame del perito o del consulente» (Sez. U, n.14426 del 28/01/2019, Pavan, Rv. 275112; Sez.6, n.15255 del 19/02/2020, Prota, Rv. 278878). 3.1. Ineludibile corollario della questione è quello del carattere officioso o su impulso di parte dell'obbligo d'integrazione probatoria a carico del giudice d'appello, recentemente risolto nel primo senso, con specifico riguardo alla riforma della sentenza ai soli effetti civili anche successivamente all'introduzione del comma 3-bis dell'art. 603 cod. proc. pen., ad opera dalla legge 23 giugno 2017, n. 103, da altra pronuncia della Corte di Cassazione a Sezioni Unite (Sez. U, n.22065 del 28/01/2021, Cremonini, Rv. 28122802). 3.2. Tra gli snodi ermeneutici maturati nella giurisprudenza di legittimità sul tema specifico dell'obbligo motivazionale del giudice di appello che intenda riformare in peius una pronuncia di primo grado si osserva, pertanto, l'affermato dovere per il giudice di appello di procedere, d'ufficio, all'esame del perito, già sentito nel corso del giudizio di primo grado, le cui conclusioni su un argomento dirimente ritenga di disattendere. E, rileva il Collegio, dalla stessa sentenza qui impugnata si evince che, nel corso del dibattimento in fase di appello, è stata disposta la rinnovazione istruttoria con acquisizione della deposizione dei consulenti tecnici delle parti civili, dott. Mannone e dott.ssa Rinaldi, e dei 13 consulenti tecnici dell'imputata, dott. Maresi e dott. Luciano. Non è stata, invece, disposta la rinnovazione istruttoria della prova dichiarativa resa dai periti nel corso del giudizio di primo grado su un argomento che, come si è illustrato, è stato ritenuto dal giudice di merito decisivo ai fini del giudizio controfattuale. Così procedendo, la Corte territoriale si è posta in netto contrasto con il sopra richiamato principio espresso dalla Corte di Cassazione a Sezioni Unite, a chiarimento dell'ambito di applicabilità del diritto fondamentale ad un equo processo espresso dall'art.6 CEDU, come interpretato dalla Corte di Strasburgo, e ha reso una motivazione viziata per mancato rispetto del canone di giudizio «al di là di ogni ragionevole dubbio» (Sez. U, n. 18620 del 19/01/2017, Patalano, Rv. 269785). 3.3. Ritenuto, dunque, fondatamente proposto il motivo di ricorso inerente al vizio di motivazione, giova precisare che la questione inerente alla violazione dell'art.6 Convenzione EDU è comunque rilevabile d'ufficio, anche in fase di legittimità, posto che si tratta di una violazione derivante dalla sostanziale compressione del diritto di difesa e, in definitiva, del diritto a un processo equo che si svolga nel pieno rispetto del contraddittorio quale garanzia processuale riconosciuta, in particolare, dal par.3 del citato art.6 (Sez.3, n. 31282 del 27/03/2019, Grieco, Rv. 27716702). E' stato già chiarito in altre pronunce di questa Corte che debba ritenersi conforme ai canoni di un processo «equo» l'affermazione di colpevolezza fondata sulla diretta acquisizione delle fonti dichiarative di cui debba essere vagliata l'attendibilità. Ciò in quanto la relativa valutazione è, notoriamente, la risultante di un giudizio complesso, che, di regola, postula l'immediata acquisizione della prova, posto che solo l'immediatezza può consentire, attraverso la diretta percezione del fatto processuale e l'osservazione del modo di porsi del dichiarante, di formulare un apprezzamento quanto più possibile prossimo alla veridicità, in misura di gran lunga superiore a quanto sia possibile mediante l'esame meramente «cartolare» delle relative dichiarazioni. A tale conclusione deve giungersi anche nel caso in cui le conclusioni peritali siano state poste a sostegno della pronuncia assolutoria in primo grado, qualora, come nel caso in esame, la riforma in peius sia frutto di un serrato raffronto tra i diversi approdi ai quali gli esperti sono giunti nel veicolare nel processo la prova scientifica. 3.4. Per quanto riguarda, in particolare, il tema della rilevabilità ex officio in fase di legittimità della violazione dell'obbligo di rinnovazione dell'istruttoria dibattimentale,-  giova considerare l'orientamento espresso dalla Corte di Strasburgo (Corte EDU, 04/06/2013, Hanu c. Romania, § 37), secondo cui «le corti nazionali hanno l'obbligo di adottare misure positive a tal fine, anche se il ricorrente non ne ha fatto richiesta»; soggiungendo in quel caso, che «la 14 mancata escussione da parte della Corte d'appello dei testimoni in prima persona e il fatto che la Suprema Corte non ha cercato di porvi rimedio rinviando il caso alla Corte d'appello per un nuovo esame degli elementi di prova, ha sostanzialmente ridotto il diritto di difesa del ricorrente». Il principio della rilevabilità officíosa della violazione in esame, affermato in più occasioni da questa Corte di legittimità (ex multis, Sez. 6, n. 14062 del 16/03/2021, A., Rv. 281661 con specifico riguardo alla violazione dell'art.603, comma 3-bis, cod. proc. pen.; Sez. 5, n. 25475 del 24/02/2015, Prestanicola, Rv. 263903), è condiviso dal Collegio proprio perché in linea con esigenze di tutela del diritto inviolabile di difesa espresso nell'art.24 Cost. e con esigenze di armonizzazione del sistema processuale in cui tale diritto si declina. 4. Tali sono le ragioni per le quali il ricorso proposto da Terranova Luigia deve essere accolto. La sentenza di appello, peraltro già pronunciata su impugnazione delle sole parti civili deve, conseguentemente, essere annullata. Ove, come nel caso in esame, non vi sia più spazio alcuno per il giudizio penale, altra soluzione non può essere adottata, ai fini delle determinazioni sulle statuizioni civili, se non quella del rinvio al giudice civile competente per valore in grado di appello ai sensi dell'art. 622 cod. proc. pen. Sarà, in conclusione, il giudice civile competente per valore in grado di appello a celebrare il giudizio di rinvio nei confronti di Terranova Luigia, oltre a provvedere alla regolazione delle spese tra le parti private (Sez. U, n. 22065 del 28/01/2021, Cremonini, in motivazione; Sez. U, n. 40109 del 18/07/2013 , Sciortino, Rv. 25608701; Sez. 5, n. 1970 del 27/11/2020, dep. 2021, Arcadia, n.m.; Sez.5, n.28848 del 21/09/2020, D'Alessandro, Rv.27959901; Sez.5, n.26217 del 13/07/2020, G., Rv. 27959802; Sez.4, n.13869 del 05/03/2020, Sassi, Rv. 27876101; Sez. 1, n.14822 del 20/02/2020 Milanesi, Rv. 27894301). P.Q.M. Annulla la sentenza impugnata agli effetti civili e rinvia, per nuovo giudizio, al giudice civile competente per valore in grado di appello, cui demanda altresì la regolamentazione delle spese tra le parti relativamente al presente giudizio di legittimità. Così deciso il 9 dicèmbre 2021 Ł "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s60@a2021@n46132@tS.clean.pdf,"SENTENZA sul ricorso proposto da Romano Gianluca, nato a Salerno il 30/11/1979 avverso l'ordinanza del 27/07/2021 del Tribunale di Salerno; visti gli atti, il provvedimento impugnato e il ricorso; udita la relazione svolta dal Consigliere Ercole Aprile; letta la requisitoria del Pubblico Ministero, in persona del Sostituto Procuratore generale Ciro Angelillis, che ha concluso chiedendo l'inammissibilità del ricorso. RITENUTO IN FATTO 1. Con l'ordinanza sopra indicata il Tribunale di Salerno - decidendo in sede di rinvio dall'annullamento disposto il 7 aprile 2021 dalla Corte di cassazione, Seconda Sezione penale - riformava parzialmente il provvedimento cautelare originario, ordinando nei confronti di Gianluca Romano la sostituzione della misura degli arresti domiciliari di cui il Giudice per le indagini preliminari del Tribunale di Salerno aveva ordinato l'applicazione in relazione al reato di cui all'art. 416 cod. pen., per avere, a partire dal 2016 e con permanenza, fatto Penale Sent. Sez. 6   Num. 46132  Anno 2021Presidente: CRISCUOLO ANNARelatore: APRILE ERCOLEData Udienza: 01/12/2021parte di un'associazione per delinquere dedita alla commissione di reati inerenti all'esercizio abusivo dell'attività di mediazione creditizia, alla consumazione di truffe ai danni di un istituto bancario e di riciclaggio del relativi proventi. Rilevava il Collegio del riesame come - avendo la Suprema Corte cassato la precedente ordinanza emessa ai sensi dell'art. 309 cod. proc. pen. limitatamente alla sussistenza delle esigenze cautelari - il provvedimento genetico della misura dovesse essere sul punto confermato, in quanto gli elementi di prova a disposizione avevano comprovato l'esistenza di un concreto e attuale pericolo che il Romano possa tornare a commettere gravi reati delitti della stessa specie di quello per il quale si procede nei suoi riguardi. 2. Avverso tale ordinanza ha presentato ricorso il Romano, con atto sottoscritto dal suo difensore, il quale ha dedotto la violazione di legge, in relazione all'art. 274 lett. c) cod. proc. pen., e il vizio di motivazione, per mancanza ovvero per apparenza, oltre che per travisamento della prova, per avere il Tribunale di Salerno omesso di indicare il requisito della 'concretezza' per il prospettato rischio di recidiva, pure disattendendo le indicazioni che la Cassazione aveva dato nella sentenza di annullamento con rinvio della precedente ordinanza di riesame. 3. Il procedimento è stato trattato nell'odierna udienza in camera di consiglio con le forme e con le modalità di cui all'art. 23, commi 8 e 9, del decreto-legge 28 ottobre 2020, n. 137, convertito dalla legge 18 dicembre 2020, n. 176, i cui effetti sono stati prorogati dall'art. 7 del decreto-legge 23 luglio 2021, n. 105, convertito dalla legge 16 settembre 2021, n. 126. CONSIDERATO IN DIRITTO 1. Ritiene la Corte che il ricorso presentato nell'interesse di Gianluca Romano sia inammissibile perché presentato tardivamente. Nel caso di specie è accaduto che l'indagato ha depositato il ricorso il 7 settembre 2021 senza il rispetto del termine di dieci giorni, di cui all'art. 311 cod. proc. pen., decorrente dal 16 agosto 2021, data dell'ultima notificazione del provvedimento impugnato. Ciò senza che il decorso di quel termine fosse sospeso durante il periodo feriale, in quanto il reato per il quale si procedeva rientrava nel novero dei reati di criminalità organizzata, essendo pacifico che, ai fini dell'applicazione dell'art. 240-bis, comma 2, disp. coord. cod. proc. pen., che prevede l'esclusione, operante anche per i termini di impugnazione dei provvedimenti in materia di cautela personale, della sospensione feriale dei 2 EPOS1TATO IN CANCELLERIA IL 1 6 D1C IL CA ag..1 termini delle indagini preliminari nei procedimenti per reati di criminalità organizzata, quest'ultima nozione identifica non solo i reati di criminalità mafiosa e assimilata, oltre i delitti associativi previsti da norme incriminatrici speciali, ma anche qualsiasi tipo di associazione per delinquere, ex art. 416 cod. pen., correlata alle attività criminose più diverse, con l'esclusione del mero concorso di persone nel reato, nel quale manca il requisito dell'organizzazione (così Sez. U, n. 17706 del 22/03/2005, Petrarca, Rv. 230895). 3. Segue la condanna del ricorrente al pagamento delle spese del procedimento ed a quella di una somma in favore della Cassa delle ammende, che si stima equo fissare nella misura indicata in dispositivo. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso il 01/12/2021 Il Consifertstensore Il Pres e Erjolprile Anna uolo 3 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46544@tO.clean.pdf,"ORDINANZA sul ricorso proposto da: SOTTILE MARIA nato a MESSINA il 31/07/1949 avverso la sentenza del 01/03/2021 della CORTE APPELLO di ROMA dato avviso alle parti; udita la relazione svolta dal Consigliere GIOVANNI LIBERATI; Penale Ord. Sez. 7   Num. 46544  Anno 2021Presidente: RAMACCI LUCARelatore: LIBERATI GIOVANNIData Udienza: 26/11/2021RITENUTO IN FATTO Con la sentenza indicata in epigrafe la Corte d'appello di Roma ha respinto l'impugnazione proposta da Maria Sottile nei confronti della sentenza del 18/9/2019 del Tribunale di Roma, con la quale la stessa era stata condannata alla pena di 10 mesi di reclusione in relazione al reato di cui all'art. 10 ter d.lgs. 74/2000. Avverso tale sentenza l'imputata ha proposto ricorso per cassazione, lamentando l'errata applicazione degli artt. 62 bis, 132 e 133 cod. pen. e anche dell'art. 13 d.lgs. 74/2000 e un vizio della motivazione, nella parte relativa alla determinazione del trattamento sanzionatorio, confermato sulla base della entità del superamento della soglia di punibilità di euro 250.000 e della mancanza di condotte volte a estinguere il debito tributario, la cui realizzazione comporta però le diverse conseguenze previste dall'art. 13 d.lgs. 74/2000, omettendo di considerare il corretto comportamento processuale della ricorrente. CONSIDERATO IN DIRITTO Il ricorso è manifestamente infondato, essendo riproduttivo di profili di censura in ordine al trattamento sanzionatorio adeguatamente considerati e motivatamente disattesi dalla Corte d'appello, che, nel confermare il diniego delle circostanze attenuanti generiche e la misura della pena, ha sottolineato sia la gravità della condotta (in considerazione dell'ammontare dell'imposta non versata, pari a euro 539.855), sia la mancanza di aspetti di positiva considerazione, stante l'assenza di qualsiasi attivazione della imputata per anche solo parzialmente estinguere il debito tributario conseguente alla sua omissione (che anche se inidonea a determinare l'estinzione del reato avrebbe comunque potuto essere apprezzata positivamente, sia sul piano delle conseguenze della condotta, sia sul piano soggettivo e della valutazione della personalità della ricorrente e del suo comportamento successivo al reato), in tal modo indicando adeguatamente gli elementi, tra quelli di cui all'art. 133 cod. pen., giudicati assorbenti nella valutazione della gravità del fatto e nel giudizio negativo sul conto della ricorrente, le cui doglianze risultano dunque manifestamente infondate. L'inammissibilità originaria del ricorso esclude il rilievo della eventuale prescrizione verificatasi successivamente alla sentenza di secondo grado, giacché detta inammissibilità impedisce la costituzione di un valido rapporto processuale di impugnazione innanzi al giudice di legittimità, e preclude l'apprezzamento di una eventuale causa di estinzione del reato intervenuta successivamente alla decisione impugnata (Sez. un., 22 novembre 2000, n. 32, De Luca, Rv. 217266; conformi, Sez. un., 2/3/2005, n. 23428, Bracale, Rv. 231164, e Sez. un., 28/2/2008, n. 19601, Niccoli, Rv. 239400; in ultimo Sez. 2, n. 28848 del 8.5.2013, Rv. 256463; Sez. 2, n. 53663 del 20/11/2014, Rasizzi Scalora, Rv. 261616; nonché Sez. U, n. 6903 del 27/05/2016, dep. 14/02/2017, Aiello, Rv. 268966). 1 ejlte Alla declaratoria dell'inammissibilità consegue, a norma dell'art. 616 cod. proc. pen., l'onere delle spese del procedimento nonché quello del versamento della somma, in favore della Cassa delle ammende, equitativamente fissata in tremila euro. P.Q.M. Dichiara inammissibile il ricorso e condanna la ricorrente al pagamento delle spese processuali e della somma di euro tremila in favore della Cassa delle ammende. Così deciso in Roma, il 26 novembre 2021 Il Consigliere estensore "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s60@a2021@n47083@tS.clean.pdf,"SENTENZA sul ricorso proposto da Allegretti Vincenzo, nato a Brindisi il 24/08/1973 avverso l'ordinanza del 06/08/2021 del Tribunale di Lecce; visti gli atti, il provvedimento impugnato ed il ricorso; udita la relazione svolta dal Consigliere Martino Rosati; lette le conclusioni del Procuratore generale, in persona del Sost. Tomaso Epidendio, che ha chiesto l'annullamento con rinvio dell'impugnata ordinanza. RITENUTO IN FATTO 1. Vincenzo Allegretti, condannato con sentenza non ancora definitiva per il delitto di furto aggravato di un'autovettura e già sottoposto agli arresti domiciliari a norma dell'art. 89, d.P.R. n. 309 del 1990, attualmente si trova in custodia cautelare in carcere, applicatagli in forza dell'art. 276, cod. proc. pen., per aver violato le prescrizioni dell'originaria misura, essendosi in un'occasione allontanato dall'abitazione ed essendosi accompagnato, in altro frangente, a persona con lui non convivente. Penale Sent. Sez. 6   Num. 47083  Anno 2021Presidente: FIDELBO GIORGIORelatore: ROSATI MARTINOData Udienza: 25/11/2021L'istanza di sostituzione e di ripristino degli arresti domiciliari, proposta dal suo difensore, è stata respinta, e così l'appello ex art. 310, cod. proc. pen., avverso tale provvedimento di rigetto. Il giudice del gravame ha ritenuto che non fosse stato indicato alcun elemento realmente rappresentativo di un'attenuazione delle esigenze cautelari; che, non essendo stato impugnato l'originario provvedimento di aggravamento ex art. 276, cod. proc. pen., si fosse formato il c.d. ""giudicato cautelare"" sulle relative statuizioni; e che, infine, rispetto a quanto ivi ritenuto, non fossero sopraggiunti elementi di novità. 3. Impugna tale provvedimento l'Allegretti, attraverso il proprio difensore, ritenendolo affetto da violazione di legge e vizi di motivazione, in quanto: a) elementi di novità sono, invece, intervenuti, avendo egli dimostrato, in sede di appello cautelare, che nessuna delle due violazioni addebitategli, in realtà, sussisteva, giacché, all'orario in cui non fu rinvenuto in casa, era già autorizzato ad allontanarsi per andare al locale ""Ser.T."", dove effettivamente si era recato; mentre la persona trovata in sua compagnia era, in effetti, la sua convivente; b) l'ordinanza impugnata ha del tutto omesso di motivare sull'esistenza di esigenze cautelari di eccezionale rilevanza, presupposto necessario per il mantenimento della custodia in carcere per i soggetti di cui all'art. 89, cit.. 4. Ha depositato requisitoria scritta il Procuratore generale in sede, concludendo per l'annullamento con rinvio dell'ordinanza impugnata. CONSIDERATO IN DIRITTO 1. Il ricorso merita accoglimento, essendo fondata la prima delle anzidette doglianze. 2. Erroneo è il rilievo del Tribunale, secondo cui la mancata impugnazione del provvedimento di aggravamento della misura cautelare, emesso a norma dell'art. 276, cod. proc. pen., avrebbe determinato la formazione del ""giudicato cautelare"". Espressione del più generale ""principio di preclusione"" - che permea di sé l'intero ordinamento processuale ed è sintetizzabile, nei suoi minimi termini, nel «divieto di reiterazione dei procedimenti e delle decisioni sull'identica regiudicanda» (Sez. U, n. 34655 del 28/06/2005, Donati, Rv. 231800, in motivazione) - il c.d. ""giudicato cautelare"" presuppone comunque l'esperimento, 2 quand'anche non necessariamente l'esaurimento, delle impugnazioni cautelari. Secondo un insegnamento risalente, ma mai rivisto, il giudice chiamato a pronunciarsi sulla revoca della misura cautelare non incontra alcuna preclusione nella mancata impugnazione dell'ordinanza cautelare; preclusione che, invece, è suscettibile di formarsi a seguito delle pronunzie emesse, all'esito del procedimento incidentale d'impugnazione, dalla Corte Suprema ovvero dal Tribunale in sede di riesame o di appello, avverso le ordinanze in tema di misure cautelari. Con la precisazione detta preclusione ha una portata più modesta rispetto a quella determinata dalla cosa giudicata in senso proprio: sia perché è limitata allo stato degli atti; sia perché non copre le questioni deducibili, ma soltanto le questioni dedotte, implicitamente o esplicitamente, nei procedimenti d'impugnazione (Sez. U, n. 11 del 08/07/1994, Buffa, Rv. 198213). Evidente è, dunque, l'errore in cui è incorso il Tribunale, concordemente rilevato sia dal ricorrente che dal Procuratore generale nella sua requisitoria. 3. Così come errano, quei giudici, anche là dove affermano che, né con l'istanza ex art. 299, cod. proc. pen., che ha dato avvio a questo incidente cautelare, né con l'atto d'appello avverso il relativo provvedimento reiettivo, l'interessato abbia addotto elementi di novità. Invero, le circostanze relative ai due episodi che sarebbero alla base dell'aggravamento della misura domiciliare precedentemente in atto, indicate anche nel ricorso in rassegna, si presentano tutt'altro che inconferenti, potendo sicuramente avere dei riflessi - se effettivamente accertate - sulla gravità delle violazioni, se non addirittura sulla loro effettiva esistenza. Inoltre, della loro deduzione con l'originaria istanza di sostituzione della misura, dà atto lo stesso Tribunale nel suo provvedimento; e che le stesse siano state specificamente rappresentate anche con l'atto d'appello, poi, si rileva dalla lettura di quest'ultimo, consentita al giudice di legittimità in ragione della natura processuale della questione sottoposta al suo esame. 4. Tanto premesso, non può che rilevarsi un vuoto di motivazione sulle questioni devolute dal ricorrente al giudice d'appello, che impone l'annullamento della relativa ordinanza ed il rinvio degli atti al medesimo giudice, affinché provveda a colmarlo. Rimane assorbita, invece, poiché necessariamente consequenziale, la doglianza in tema di necessità o meno di esigenze cautelari di eccezionale rilevanza, anche qualora la misura carceraria venga disposta per violazione delle prescrizioni della custodia domiciliare. 3 P.Q.M. Annulla l'ordinanza impugnata e rinvia per nuovo giudizio al Tribunale di Lecce, competente ai sensi dell'art. 309, co. 7, c.p.p.. Manda alla cancelleria per gli adempimenti di cui all'art. 94, comma 1-ter, disp. att. cod. proc. pen.. Così deciso il 25 novembre 2021. I! Consigliere estensore Martino Rosati Il Preidente Giorgi, FWelbo ic "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s10@a2021@n46238@tS.clean.pdf,"SENTENZA sul ricorso proposto da: TONDO PIETRO nato a FRIEDEBERG( GERMANIA) il 05/01/1971 avverso l'ordinanza del 31/03/2021 della CORTE APPELLO di LECCE udita la relazione svolta dal Consigliere ENRICO GIUSEPPE SANDRINI; lette le conclusioni del PG G. Pratola che ha chiesto che il ricorso sia dichiarato inammissibile Ci? Penale Sent. Sez. 1   Num. 46238  Anno 2021Presidente: ZAZA CARLORelatore: SANDRINI ENRICO GIUSEPPEData Udienza: 26/11/2021RITENUTO IN FATI-0 1. Con istanza ex art. 671 cod.proc.pen. Tondo Pietro aveva chiesto l'applicazione della disciplina del reato continuato in sede esecutiva con riguardo ai fatti giudicati con due distinte sentenze, l'una emessa dal GIP del Tribunale di Taranto di condanna per la detenzione illecita ex art. 73 comma 1 DPR n. 309 del 1990 di 50 grammi circa di cocaina di cui il Tondo era stato rinvenuto in possesso a bordo della sua autovettura in occasione di un controllo in agro di Manduria, e l'altra emessa dalla Corte d'appello di Lecce, di condanna per il reato di cui all'art. 416 bis cod.pen. in qualità di partecipe del clan Stranieri, al quale il Tondo contribuiva ad assicurare i proventi dell'attività estorsiva in danno di Vito Alfonso, nonché per alcune cessioni di stupefacente a Vito Alfonso e Russo Fernando ritenute di lieve entità e unificate in continuazione col reato associativo in sede di cognizione. 2. La Corte d'appello di Lecce, in funzione di giudice dell'esecuzione, con l'ordinanza in epigrafe, ha rigettato l'istanza, ritenendo che l'eterogeneità dei fatti, commessi in luoghi e tempi diversi con un differente modus operandi, impedisse di ricondurli all'esecuzione di un unico, originario, disegno criminoso, tenuto anche conto che al Tondo non era stato riconosciuto alcun ruolo collegato allo spaccio di stupefacenti nell'ambito del sodalizio mafioso di appartenenza; la mera commissione di una pluralità di illeciti penali, diversificati nell'obbiettivo e tra loro indipendenti, doveva ritenersi esclusivamente significativa di una scelta di vita genericamente fondata sul delitto. 3. Ricorre per cassazione Tondo Pietro, a mezzo del difensore, deducendo con unico motivo violazione dell'art. 81 cod.pen. e vizio di motivazione dell'ordinanza impugnata. Il ricorrente, premesso che i fatti giudicati con le due sentenze di condanna risultavano tutti commessi in Manduria a una distanza di soli due mesi, gli uni (costituiti da violazioni degli artt. 416 bis e 629 cod.pen., 73 DPR 309/90) nel marzo 2010 e l'altro (violazione dell'art. 73 DPR 309/90) il 22.05.2010, rilevava che il ristretto lasso temporale, la connessione spaziale, l'offesa del medesimo bene giuridico e la comune finalità di profitto delle condotte costituivano tutti indici rivelatori della continuazione alla stregua della giurisprudenza di questa Corte; nel caso di specie, la violazione dell'art. 73 DPR 309/90 giudicata dal GIP del Tribunale di Taranto si collocava nello stesso torno di tempo delle analoghe violazioni della disciplina degli stupefacenti giudicate dalla Corte d'appello di Lecce e già unificate fra loro ex art. 81 cpv. cod.pen. in sede di cognizione, così da far ragionevolmente ritenere che anche il fatto commesso in agro di Manduria il 22.05.2010 sarebbe stato ricondotto all'esecuzione del medesimo disegno criminoso se valutato in unico contesto nell'ambito del simultaneus processus. Chiede pertanto l'annullamento dell'ordinanza impugnata. 4. Il Procuratore Generale presso questa Corte ha rassegnato conclusioni scritte, con cui chiede che il ricorso sia dichiarato inammissibile. 5. Il difensore del ricorrente ha inviato memoria di replica con la quale insiste nelle proprie deduzioni. CONSIDERATO IN DIRITTO 1. Il ricorso è fondato nei termini che seguono. 2. Sussiste, invero, il dedotto vizio di motivazione, sotto il profilo della natura illogica e contraddittoria, nella misura in cui l'ordinanza impugnata non si è confrontata adeguatamente col dato oggettivo, emergente dalla sentenze allegate dal ricorrente, per cui le analoghe violazioni dell'art. 73 DPR n. 309 del 1990, per quanto riconducibili all'ipotesi del comma 5 della norma incriminatrice, commesse dal Tondo nello stesso luogo (Manduria) soltanto due mesi prima (nel marzo 2010), sono state unificate in continuazione col reato associativo dal giudice della cognizione nella sentenza pronunciata il 10.11.2014 dalla Corte d'appello di Lecce, mentre la detenzione di un quantitativo non particolarmente rilevante (50 grammi) della medesima sostanza stupefacente (cocaina) accertata in agro di Manduria nel maggio 2010, giudicata dal GIP del Tribunale di Taranto, non è stata ricondotta in sede esecutiva all'attuazione di un medesimo disegno criminoso sul presupposto dell'assenza, nel contesto associativo, di un ruolo del Tondo collegato allo spaccio di stupefacenti, che è stato invece - all'evidenza - riconosciuto in sede di cognizione con riguardo alle pregresse condotte illecite. 3. Sotto tale assorbente profilo l'ordinanza gravata deve perciò essere annullata, con rinvio alla medesima Corte territoriale (in diversa composizione: Corte Cost. n. 183 del 2013) per un nuovo giudizio, libero negli esiti, ma che dovrà dare adeguato conto delle ragioni per cui l'episodio del 22.05.2010 si differenzi in modo qualificato, agli effetti dell'art. 81 capoverso cod.pen., dalle precedenti violazioni della stessa disposizione di legge unificate in continuazione col reato associativo e con la fattispecie estorsiva. P.Q.M. Annulla l'ordinanza impugnata con rinvio per nuovo giudizio alla Corte di appello di Lecce. Così deciso in data 26 novembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46416@tS@oY.clean.pdf,Penale Sent. Sez. 4   Num. 46416  Anno 2021Presidente: PICCIALLI PATRIZIARelatore: CAPPELLO GABRIELLAData Udienza: 14/12/2021
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46160@tS.clean.pdf,"SENTENZA sui ricorsi proposti da: CARRABINO GIULIO nato a VITTORIA il 02/03/1979 AIELLO NUNZIO nato a CATANIA il 20/08/1957 PRIVITERA SALVATORE nato a CATANIA il 29/08/1980 COLALE) GIANLUIGI nato a CATANIA il 26/05/1979 avverso la sentenza del 15/12/2020 della CORTE APPELLO di CATANIA visti gli atti, il provvedimento impugnato e il ricorso; udita la relazione svolta dal Consigliere VINCENZO PEZZELLA; udito il Pubblico Ministero, in persona del Sostituto Procuratore Gen. PASQUALE FIMIANI che ha concluso chiedendo dichiararsi inammissibili i ricorsi. Udito il difensore avvocato SCROFANI CANCELLIERI DANIELE del foro di RAGUSA in difesa di CARRABINO GIULIO, in proprio, e in difesa di COLALE) GIANLUIGI in sostituzione dell'avvocato RUSSO GIUSEPPE IVO del foro di CATANIA, come da nomina a sostituto processuale ex art. 102 c.p.p. depositata in udienza, il quale, illustrando i motivi del ricorso, ha insistito per l'accoglimento. Penale Sent. Sez. 4   Num. 46160  Anno 2021Presidente: PICCIALLI PATRIZIARelatore: PEZZELLA VINCENZOData Udienza: 24/11/2021RITENUTO IN FATTO 1. Con sentenza del 9/10/2019 il GUP del Tribunale di Catania, all'esito di giudizio abbreviato, assoltili da un'originaria contestazione elevata ai sensi dell'art. 416, cod. pen., condannava Aiello Nunzio, Carrabino Giulio, Colaleo Gianluigi e Privitera Salvatore alle pene ritenute di giustizia in quanto ritenutili responsabili di diverse ipotesi di furto in abitazione (art. 624b1s cod. pen.), in forma tentata o consumata, commessi in Acireale e zone limitrofe tra il marzo e il maggio 2017. La Corte di Appello di Catania, con sentenza del 15/12/2020, sull'appello proposto dagli imputati, in riforma della sentenza di primo grado, rideterminava la pena inflitta al Privitera in anni tre mesi nove e giorni dieci di reclusione ed euro 863,33 di multa, quella inflitta al Colaleo in anni tre, mesi dieci e giorni venti di reclusione ed euro 910,00 di multa e sostituiva per il Colaleo ed il Privitera l'inter-dizione perpetua dai Pubblici Uffici con l'interdizione dai Pubblici Uffici per anni cinque. Confermava nel resto. 2. Avverso tale provvedimento hanno proposto ricorso per Cassazione, a mezzo dei propri difensori di fiducia, deducendo i motivi di seguito enunciati nei limiti strettamente necessari per la motivazione, come disposto dall'art. 173, comma 1, disp. att., cod. proc. pen.: Ł Carrabino Giulio (Avv. Daniele Scrofani Cancellieri). Con un primo motivo lamenta mancanza di motivazione in ordine alla man-cata esclusione della recidiva ex art 99 cod. pen. assumendo che la Corte etnea non si sarebbe confrontata con il motivo di appello sul punto. Con un secondo motivo asserisce esservi contraddittorietà e manifesta illo-gicità della motivazione in ordine al mancato riconoscimento delle circostanze at-tenuanti generiche ex art 62 bis cod pen con giudizio di prevalenza sulle aggravanti (vizio emergente dal confronto tra la sentenza di secondo grado, i motivi di appello e l'ordinanza resa dal Tribunale della Libertà il 15.11.2018, n. 1853/2018 R.I.M.C.). Si duole, in particolare, che la Corte territoriale non avrebbe tenuto conto dell'interruzione volontaria in tempi non sospetti delle condotte delittuose, della risalenza nel tempo dei precedenti, dell'interruzione di contatti con l'ambiente il-lecito in Italia, nonché del trasferimento all'estero per fini lavorativi, del rientro spontaneo in Italia ad esecuzione dell'ordinanza di custodia cautelare già avvenuta e dell'ammissione degli addebiti già in sede di interrogatorio, tutti elementi, in-vece, richiamati nell'ordinanza del tribunale della libertà. Ł Aiello Nunzio (Avv. Maria Michela Trovato). Con un unico motivo il ricorrente lamenta violazione di legge e vizio motiva-zionale in punto di diniego delle circostanze attenuanti generiche. 2 Mancherebbe in motivazione il percorso logico che ha condotto la Corte di Appello a negare le circostanze attenuanti generiche laddove avrebbe dovuto men-zionare gli elementi negativi che hanno indotto il Collegio al rigetto e, contestual-mente, ad enucleare le ragioni per le quali i predetti elementi sarebbero stati de-cisivi in tal senso. Uno sterile accenno alle modalità della condotta criminosa posta in essere dall'Aiello e dai suoi coimputati - ci si duole- non può e non deve essere inteso come ottemperanza a quello che è l'obbligo motivazionale in capo all'organo procedente, specie se la concessione delle stesse sia stata oggetto di specifico motivo di gravame. Si sottolinea che Aiello Nunzio non solo è un soggetto assolutamente incen-surato ma è anche un soggetto che ha pienamente confessato gli addebiti a lui mossi e, anche se per la Corte territoriale tali dichiarazioni confessorie ""non hanno apportato al processo un sostanziale contributo euristico"", congiuntamente allo stato di incensuratezza sono pur sempre due elementi che andrebbero valutati positivamente ai fini del riconoscimento e della contestuale applicazione delle sud-dette circostanze. Ł Privitera Salvatore (Avv. Gabriele Celesti). Con un primo motivo il ricorrente, sotto il duplice profilo della violazione dell'art. 62bis cod. pen. e della contraddittorietà e manifesta illogicità della moti-vazione censura il provvedimento impugnato in relazione al diniego della conces-sione delle circostanze attenuanti generiche. Per il ricorrente, il giudice di primo grado si era contraddetto in quanto prima aveva rilevato che la confessione era intervenuta in presenza di un quadro proba-torio ormai assodato e poi, trattando del reato di cui al capo 8), aveva affermato che era stata proprio la confessione a fugare ogni dubbio sulla responsabilità dell'imputato. Pertanto, si sostiene che le dichiarazioni confessorie avrebbero potuto e do-vuto costituire buon motivo per la concessione delle circostanze attenuanti gene-riche. Con un secondo motivo si lamentano violazione dell'art. 132 cod. pen. e vizio motivazionale in punto di dosimetria della pena. Il ricorrente ricorda che già nei motivi di appello aveva fatto rilevare come il giudice di primo grado avesse ritenuto più grave il delitto di cui al capo 4) della rubrica, per il quale aveva fissato la pena base in anni quattro di reclusione. E, atteso che la pena indicata dal comma 3 dell'art. 624 bis cod. pen. si  applica ai fatti commessi a far data dal 3/8/2017, sostiene che l'avere ancorato la pena base ad anni quattro di reclusione (e, quindi, in misura superiore al minimo edittale), in difetto di qualunque motivazione sul punto, costituiva un'aperta violazione dei 3 criteri dosimetrici di cui all'art. 132 cod. pen. che, secondo la costante giurispru-denza sul punto, impone un onere motivazionale tanto più stringente, quanto più il giudice ritenga di doversi discostare dal minimo edittale. Sul punto si lamenta che la Corte territoriale avrebbe cercato di emendare l'assoluta mancanza di motivazione di quella di prime cure, argomentando che la pena inflitta sarebbe da ritenere congrua in relazione alla personalità dell'impu-tato, soggetto pluripregiudicato, ed alla concreta offensività delle condotte tenute. Tuttavia, si tratterebbe di affermazioni apodittiche in quanto la gravità del danno arrecato alle persone offese dal reato non è stato certamente di livello tale da richiedere e giustificare un trattamento sanzionatorio che si discosti dal minimo edittale e, peraltro, assolutamente dimenticato è stato il comportamento susse-guente al reato, concretizzatosi nelle citate spontanee dichiarazioni rese all'u-dienza del 23/5/2019. Parimenti, una clausola di stile apparirebbe il richiamo all'intensità del dolo che non appare connotarsi nei termini negativi rappresentati dalla gravata sen-tenza. Ł Colaleo Gianluigi (Avv. Russo Giuseppe Ivo). Con un primo motivo il ricorrente lamenta violazione dell'art. 56, co. 3, cod. pen. in relazione al mancato riconoscimento della desistenza volontaria, relativa-mente alle contestazioni di cui ai capi nn. 2) e 6) in rubrica. Viene evidenziato che il Colaleo e i correi decidevano volontariamente di ab-bandonare l'azione delittuosa, sia perché vi erano persone all'interno dell'apparta-mento, sia perché il tragitto dall'abitazione al furgone noleggiato era troppo lungo. E che poco importa quale sia stata la ragione concreta o di convenienza per la quale, nonostante si sia presentata l'occasione, il Colaleo abbia deciso di non rea-lizzare l'azione furtiva, posto che secondo l'orientamento della Suprema Corte, volontarietà dell'azione non deve essere intesa come spontaneità: non occorre, che la volontà di desistere si sia formata per ragioni di resipiscenza, potendo tro-vare la sua ragione in motivi utilitaristici e pratici, ciò che rileva, infatti, è che la stessa non sia stata necessitata da fattori esterni (il richiamo è alle sentenze 18385/2013 e 11732/2012 di questa Corte). Nel caso di specie -prosegue il ricorso- l'imputato ha preferito non persistere nel suo proposito criminoso, per ragioni utilitaristiche e pratiche (quale ad esempio la distanza rispetto al furgone parcato), assunte in piena volontà e senza l'inter-vento di fattori esterni diversi dal suo volere libero e incondizionato. L'azione era, dunque, nella piena disponibilità e nel pieno dominio del Colaleo e la deliberazione di non entrare all'interno delle case e di non portare a termine l'azione furtiva - od anche altro e diverso eventuale non contestato né contestabile 4 reato- è intervenuta in una situazione di assoluta libertà, indipendentemente da fattori ed interventi esterni suscettibili di influire sulla determinazione dell'agente. Perché possa, infatti, ritenersi sussistente l'esimente prevista dall'art. 56, co. 3, cod. pen. -ricorda ancora il ricorso- è necessario che la volontà di desistere, pur se si prescinde dall'autentico pentimento, si sia formata per motivi di qualsiasi natura, anche pratici, ma in maniera del tutto libera; tale che deve escludersi che essa sussista quando la desistenza prevalga sulla persistenza dell'iter criminoso a cagione di fattori del tutto esterni, che coartino la volontà del reo, la quale risulta così viziata nella sua formazione (il richiamo è a Sez. 6 n. 203/2012, caso in cui la Corte di Cassazione ha ritenuto sussistente la causa di non punibilità di cui all'art. 56, co. 3., cod. pen. nella condotta dell'imputato che, dopo aver forzato la porta d'ingresso di un'abitazione, rovistato all'interno di essa e messo tutto a soq-quadro, si allontanava senza prelevare nulla, pur in presenza di tante cose da asportare, anche se di scarso valore). Nel caso in esame, si sottolinea che il Colaleo addirittura ha abbandonato a monte l'intento di introdursi all'interno delle case prese di mira: le ragioni della mancata consumazione del reato risiedono, pertanto, nella spontanea determina-zione dell'imputato di abbandonare l'azione delittuosa, ragione per cui si lamenta, nel caso in esame e con riferimento alla sentenza impugnata, l'inosservanza e l'erronea interpretazione dell'art. 56, co. 3, cod. pen. in ordine al mancato ricono-scimento dell'esimente della desistenza volontaria. Con un secondo motivo si lamenta, sempre sotto il duplice e cumulativo motivo di violazione dell'art. 62bs cod. pen. e della contraddittorietà della motiva-zione, la mancata concessione delle circostanze attenuanti generiche per non avere la Corte etnea specificatamente risposto alle doglianze poste dal difensore nell'atto di appello in ordine al diverso trattamento riservato al Carrabino pur in presenza di plurimi precedenti penali. Il Colaleo - si legge in ricorso- viene descritto in sentenza come un soggetto ideatore, con capacità di organizzazione e pianificazione. In realtà, egli non mani-festerebbe una particolare indole criminale che lo pone su un piano differente ri-spetto alla posizione degli altri correi: lo stesso, infatti, non sarebbe in grado di imporsi sul volere degli altri soggetti, anzi spesso subirebbe la volontà del gruppo. Inoltre, l'azione del Colaleo, rispetto agli episodi contestati, si ridurrebbe per lo più al ruolo di autista/palo: egli ""rimane in attesa che i correi svuotino le abitazioni ed effettuino il carico"" (così si legge in sentenza). Così rivista e inquadrata, la posizione del Colaleo meriterebbe di essere cor-rettamente pesata alla luce dei criteri di cui all'art. 133 cod. pen. in sede di com-misurazione della pena. 5 Tutti i ricorrenti chiedono, pertanto, l'annullamento della sentenza impugnata. CONSIDERATO IN DIRITTO 1. I ricorsi proposti sono tutti inammissibili. 2. Per tutti i ricorsi vale il rilievo che la denunzia cumulativa, promiscua e perplessa della inosservanza ed erronea applicazione della legge penale, nonché della mancanza, della contraddittorietà e della manifesta illogicità della motivazione rende i motivi aspecifici ed il ricorso inammissibile, ai sensi degli artt. 581, comma primo, lett. c) e 591, comma primo, lett. c), cod. proc. pen., non potendo attribuirsi al giudice di legittimità la funzione di rielaborare l'impugnazione, al fine di estrarre dal coacervo indifferenziato dai motivi quelli suscettibili di un utile scrutinio (cfr. Sez. 1, n. 39122 del 22/9/2015, Rugiano, Rv. 264535; conf. Sez. 2, n. 19712 del 06/02/2015, Alota ed altri, Rv. 263541; Sez. 6, n. 800 del 06/12/2011 dep. 2012, Bidognetti ed altri, Rv. 251528, Sez. 6, n. 32227 del 16/07/2010, T., Rv. 248037). Ancore di recente è stato condivisibilmente sottolineato come sia onere del ricorrente che intende denunciare contestualmente, con riguardo al medesimo capo o punto della decisione impugnata, i tre vizi della motivazione deducibili in sede di legittimità ai sensi dell'art. 606, comma 1, lett. e), cod. proc. pen., -, a pena di aspecificità, e quindi di inammissibilità, del ricorso di indicare su quale profilo la motivazione asseritannente manchi, in quali parti sia contraddittoria, in quali manifestamente illogica, non potendo attribuirsi al giudice di legittimità la funzione di rielaborare l'impugnazione, al fine di estrarre dal coacervo indifferenziato dei motivi quelli suscettibili di un utile scrutinio, in quanto i motivi aventi ad oggetto tutti i vizi della motivazione sono, per espressa previsione di legge, eterogenei ed incompatibili, quindi non suscettibili di sovrapporsi e cumularsi in riferimento ad un medesimo segmento della motivazione (così Sez. 2, Sentenza n. 38676 del 24/05/2019, Onofri, Rv. 277518, nella cui motivazione, la Corte ha precisato che, al fine della valutazione dell'ammissibilità dei motivi di ricorso, può essere considerato strumento esplicativo del dato normativo dettato dall'art. 606 cod. proc. pen. il  ""Protocollo d'intesa tra Corte di cassazione e Consiglio Nazionale Forense sulle regole redazionali dei motivi di ricorso in materia penale"", sottoscritto il 17 dicembre 2015). Peraltro, già in precedenza (Sez. 2, n. 31811 dell'8/5/2012, Sardo ed altro, rv. 254328 che richiama i precedenti costituiti da sez. 6, n. 32227 del 16.7.2007, T. e sez. 6, n. 800 del 6.12.2011 dep. il  12.1.2012, Bidognetti ed altri) secondo cui è inammissibile, per difetto di specificità, il ricorso che prospetti vizi di legitti-mità del provvedimento impugnato, i cui motivi siano enunciati in forma perplessa o alternativa. 6 Nel caso esaminato nella richiamata Sez. 6 n. 32227/2007, come in quello che ci occupa, il ricorrente aveva lamentato la ""mancanza e/o insufficienza e/o illogicità della motivazione"" in ordine alla sussistenza dei gravi indizi di colpevo-lezza e delle esigenze cautelari posti a fondamento di un'ordinanza applicativa di misura cautelare personale. Non si possono, in altri termini, indicare, alla rinfusa, come nel caso che ci occupa, tutti i possibili vizi di legittimità (qui, in aggiunta al caso suvvisto si ag-giunge, in via cumulativa, anche la violazione di legge) senza specificare la viola-zione o il punto della motivazione attinto da vizio. In particolare, quanto al vizio motivazionale, l'art. 606, comma 1, lett. e), cod. proc. pen. stabilisce la ricorribilità per «mancanza, contraddittorietà o mani-festa illogicità della motivazione, quando il vizio risulta dal testo del provvedimento impugnato ovvero da altri atti del processo specificamente indicati nei motivi di gravame». Ebbene, tale disposizione, se letta in combinazione con l'art. 581, comma 1, lett. c), cod. proc. pen. (a norma del quale è onere del ricorrente «enun-ciare i motivi del ricorso, con l'indicazione specifica delle ragioni di diritto e degli elementi di fatto che sorreggono ogni richiesta») evidenzia che non può ritenersi consentita l'enunciazione perplessa ed alternativa dei motivi di ricorso, essendo onere del ricorrente quello specificare con precisione se la deduzione di vizio di motivazione sia riferita alla mancanza, alla contraddittorietà od alla manifesta il-logicità ovvero, se come indicato nell'odierno ricorso, ad una pluralità di tali vizi, in relazione a quali specifici punti della motivazione gli stessi vadano riferiti. Ciò, nel caso che ci occupa, non è avvenuto. 3. Sempre comune a tutti i ricorsi è la doglianza -manifestamente infondata-che attiene alle circostanze attenuante generiche, negate a tutti, tranne che a Carrabino, che tuttavia si duole che in relazione alle stesse non sia stato operato un giudizio di prevalenza. Ebbene, le motivazioni offerte dalla Corte territoriale sul punto appaiono prive di aporie logiche e corrette in punto di diritto. Per il Colaleo (pag. 6) viene condiviso il dictum del primo giudice secondo cui non è emerso alcun elemento positivo che ne giustifichi la concessione, a fronte di un soggetto pluripregiudicato, chiamato a rispondere di numerosi reati e che ha tenuto un comportamento, extra ed endo processuale, privo di positive caratteriz-zazioni. Logico appare il rilievo che ci si trovi di fronte ad un soggetto che, all'evidenza, trae dalle attività delittuose che compie il proprio sostentamento ed a queste si dedica con costanza e professionalità. 7 Per il Privitera (pag. 7), oltre che l'assenza di elementi positivi da potere util-mente valorizzare ai fini del riconoscimento all'imputato di detto beneficio, la Corte rileva -con una valutazione di merito non sindacabile in questa sede- che le spon-tanee dichiarazioni (rese da un soggetto pluripregiudicato anche per reati di ele-vato allarme sociale quali rapina, lesioni e resistenza a P.U.), in presenza di un già evidente quadro di penale responsabilità, lungi dall'apparire, come si sostiene, sintomo di sincera resipiscenza appaiono, piuttosto, il frutto di un calcolo strate-gico, che non si ritiene di dovere premiare, volto a lucrare qualche beneficio pro-cessuale. Per l'Aiello (pagg.7-8) la Corte territoriale risponde al motivo in punto di di-niego delle circostanze attenuanti generiche, in primis, correttamente rilevando che a nulla vale invocare lo status di sostanziale incensuratezza dello stesso, es-sendo tale elemento, di per sé solo, non idoneo a determinare il riconoscimento del chiesto beneficio. Poi dà anche per tale imputato logicamente atto che le di-chiarazioni confessorie che l'appellante valorizzava nell'atto di appello, in presenza di un già evidente quadro di penale responsabilità, non hanno apportato al pro-cesso alcun sostanziale contributo euristico e, come già osservato in relazione alla posizione del Privitera, lungi dall'apparire sintomo di sincera resipiscenza, ap-paiono, piuttosto, il frutto di un calcolo strategico, che non si ritiene di dovere premiare, volto a lucrare qualche beneficio processuale. Ebbene, il provvedimento impugnato appare collocarsi nell'alveo del costante dictum di questa Corte di legittimità, che ha più volte chiarito che, ai fini dell'as-solvimento dell'obbligo della motivazione in ordine al diniego della concessione delle attenuanti generiche, non è necessario che il giudice prenda in considera-zione tutti gli elementi favorevoli o sfavorevoli dedotti dalle parti o rilevabili dagli atti, ma è sufficiente che egli faccia riferimento a quelli ritenuti decisivi o comun-que rilevanti, rimanendo disattesi o superati tutti gli altri da tale valutazione (così Sez. 3, n. 23055 del 23/4/2013, Banic e altro, Rv. 256172, fattispecie in cui la Corte ha ritenuto giustificato il diniego delle attenuanti generiche motivato con esclusivo riferimento agli specifici e reiterati precedenti dell'imputato, nonché al suo negativo comportamento processuale). Per il Carrabino, la Corte territoriale rileva che, nonostante i precedenti, anche specifici dell'imputato, il giudice di primo grado, valorizzando la spontanea conse-gna del medesimo (rientrato dall'estero dopo avere avuto notizia dell'ordinanza custodiale), ha ritenuto di riconoscere le circostanze attenuanti generiche. Si tratta, afferma esplicitamente la Corte territoriale, di una statuizione con-divisibile e generosa, avuto riguardo ai precedenti penali (anche specifici) del pre-venuto. E perciò. In ragione dei precedenti penali e delle modalità professionali 8 delle condotte delittuose, nonché della sostanziale irrilevanza euristica di una con-fessione resa in presenza di un già evidente quadro di penale responsabilità, per i giudici del gravame dl merito non c'è spazio per andare oltre il già operato giudizio di equivalenza. La sentenza impugnata si colloca pertanto nell'alveo del consolidato e con-divisibile dictum di questa Corte di legittimità secondo cui le statuizioni relative al giudizio di comparazione tra opposte circostanze, implicando una valutazione di-screzionale tipica del giudizio di merito, sfuggono al sindacato di legittimità qualora non siano frutto di mero arbitrio o di ragionamento illogico e siano sorrette da sufficiente motivazione, tale dovendo ritenersi quella che per giustificare la solu-zione dell'equivalenza si sia limitata a ritenerla la più idonea a realizzare l'adegua-tezza della pena irrogata in concreto (Sez. Un., n. 10713 del 25/02/2010, Con-taldo, Rv. 245931; conf. Sez. 2 n. 31543 dell'8/6/2017; Pennelli, Rv. 270450; Sez. 4, n. 25532 del 23/5/2007, Montanino Rv. 236992; Sez. 3, n. 26908 del 22/4/2004, Ronzoni, Rv. 229298). 4. Quanto al motivo in ordine alla sussistenza di una desistenza volontaria, su cui insiste in questa sede il difensore del Colaleo, va ricordato che secondo la costante giurisprudenza di questa Corte l'applicabilità dell'ipotesi della desistenza (articolo 56, co. 3, cod. pen.) richiede che la mancata consumazione del delitto sia dipendente dalla volontà dell'agente: non essendo necessario certamente, come sottolinea il ricorrente, che la rinuncia all'azione criminosa sia espressione di un autentico ravvedimento, ma essendo, tuttavia, essenziale che la scelta sia volon-taria, cioè non imposta da circostanze esterne (quali, ad esempio, la resistenza della vittima, ovvero l'intervento/presenza della polizia giudiziaria o sopraggiunte difficoltà nell'esecuzione del piano criminoso) che rendano irrealizzabile o troppo rischioso il proseguimento dell'attività. Va ribadito che, in tema di desistenza dal delitto, la mancata consumazione del delitto deve dipendere dalla volontarietà che non deve essere intesa come spontaneità, per cui la scelta di non proseguire nell'azione criminosa deve essere non necessitata, ma operata in una situazione di libertà interiore, indipendente da circostanze esterne che rendono irrealizzabile o troppo rischioso il proseguimento dell'azione criminosa. (cfr. ex multis Sez. 4, n. 12240 del 13/2/2018, Ferdico, Rv. 272535 nel caso di un tentato furto ai danni di una tabaccheria, nel quale si è esclusa la configurabilità della desistenza volontaria nella condotta degli imputati che dopo aver compiuto atti idonei e diretti a commettere il furto si allontanavano scoraggiati dalla presenza di una lastra di metallo che impediva lo sfondamento del muro e dal sopraggiungere degli agenti di polizia; conf. Sez. 2, n. 7036 del 29/1/2014, Canadè, Rv. 258791). 9 Ebbene, la Corte territoriale opera un buon governo di tali principi, eviden-ziando, quanto al reato sub 2 (tentato furto in danno di Wrzy Renata), che si apprezzano dialoghi (oggetto di captazione) di estrema chiarezza ed evidenza dai quali si desume non solo la predisposizione di strumenti e strategie atte ad avere accesso all'immobile della persona' offesa ma anche l'effettiva introduzione nella proprietà altrui ed il motivo per il quale il delitto non risulta portato a termine. Le ragioni della mancata consumazione del reato - spiega la Corte etnea- non risiedono nella spontanea determinazione del Colale° di abbandonare l'azione de-littuosa quanto piuttosto nel fatto, che, contro le aspettative dei correi, vi erano persone in casa ed il tragitto dall'abitazione al furgone noleggiato per l'occasione e parcheggiato in attesa del carico della refurtiva (a bordo del quale attendeva il Colaleo) era troppo lungo ed esponeva al rischio di esser scoperti. La logica conclusione è che, a ben vedere il Colaleo è stato, in qualche misura, costretto a subire la decisione dei complici che introdottisi in casa si sono trovati di fronte ad inaspettate difficoltà (sul punto viene ritenuta estremante chiara la conversazione prog. 64 dello ore 4.58 che viene trascitta in sentenza). Analogamente, quanto al delitto di cui al capo 6 (tentato furto in casa di Amo-ruso Maria Catena) la Corte etnea rileva che anche in detta occasione la condotta dei correi si è spinta sino all'introduzione nell'immobile, previa effrazione della rete di confine e della serratura del garage, e l'abbandono dell'iter non è affatto dipeso dalla volontaria e libera determinazione dei correi (presupposto della invocata de-sistenza volontaria) quanto piuttosto dalla circostanza inaspettata che vi fossero persone in casa, circostanza emerge con cristallina evidenza dai dialoghi oggetto di captazione. 5. Quanto all'altro motivo di ricorso di Carrabino, la sentenza impugnata im-plicitamente esamina la questione della recidiva, nella parte in cui dà conto dei precedenti e ""dell'elevata intensità del dolo e della professionalità dell'agire delin-quenziale"", evidenziando così di avere operato una concreta verifica in ordine alla sussistenza degli elementi indicativi di una maggiore capacità a delinquere del reo, di talché la sentenza impugnata non presenta i denunciati profili di censura. Manifestamente infondata è anche l'altra censura proposta nell'interesse di Privitera, in punto di dosimetria della pena, avendo la Corte territoriale, indipen-dentemente dai limiti edittali di riferimento, adeguatamente e logicamente moti-vato (pag. 7) la condivisione di quella irrogata in primo grado, rapportandola ai parametri di cui all'art. 133 cod. pen. e, in particolare, alla personalità del reo, (soggetto pluripregiudicato) ed alla concreta offensività delle condotte che, con- 10 trariamente all'assunto difensivo, non può ritenersi minimale avuto riguardo all'e-levata intensità del dolo palesata dal prevenuto, partecipe di numerosi furti com-messi con modalità organizzative che denotano professionalità criminale. La rilevante determinazione criminale che ha animato l'agire del Privitera giu-stifica - secondo la logica motivazione del provvedimento impugnato- tanto lo scostamento dal minimo edittale relativo al reato posto a base del calcolo quanto gli aumenti per la continuazione determinati dal decidente di prime cure. 6. Essendo i ricorsi inammissibili e, a norma dell'art. 616 cod. proc. pen, non ravvisandosi assenza di colpa nella determinazione della causa di inammissibilità (Corte Cost. sent. n. 186 del 13.6.2000), alla condanna dei ricorrenti al pagamento delle spese del procedimento consegue quella al pagamento della sanzione pecu-niaria nella misura indicata in dispositivo P.Q.M. Dichiara inammissibili i ricorsi e condanna i ricorrenti al pagamento delle spese processuali e della somma di euro tremila ciascuno in favore della cassa delle am-mende. Così deciso in Roma il 24 novembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46584@tO.clean.pdf,"ORDINANZA sul ricorso proposto da: BEN SASSI MAJDI nato a MAZARA DEL VALLO il 07/11/1983 avverso la sentenza del 13/05/2021 della CORTE APPELLO di ANCONA i dato avviso alle parti;.7  udita la relazione svolta dal Consigliere ANTONELLA DI STASI; Penale Ord. Sez. 7   Num. 46584  Anno 2021Presidente: LIBERATI GIOVANNIRelatore: DI STASI ANTONELLAData Udienza: 03/12/2021RITENUTO IN FATTO 1.Con sentenza del 13/05/201, la Corte di appello di Ancona confermava la sentenza emessa in data 21/09/2018 dal Tribunale di Ancona, con la quale l'attuale ricorrente era stato dichiarato responsabile dei reati di cui 73, commi 4 e 5 d.P.R. n. 309/1990 e condannato alla pena di mesi dieci di reclusione ed euro 2.000,00 di multa. 2. Avverso la predetta sentenza proponeva personalmente ricorso per cassazione l'imputato, deducendo vizio di motivazione in relazione all'affermazione di responsabilità. CONSIDERATO IN DIRITTO 1. L'atto di gravame presentato personalmente dall'imputato è successivo al 3 agosto 2017, data dell'entrata in vigore della legge n. 103 del 2017, con cui si è esclusa la facoltà dell'imputato di proporre personalmente ricorso per cassazione, prevedendosi che esso deve essere in ogni caso sottoscritto, a pena d'inammissibilità, da difensori iscritti nell'albo speciale della Corte di cassazione (artt. 571, comma 1, e 613, comma 1, cod. proc. pen.; Sez. U, n. 8914, del 21/12/2017, dep. 23/02/2018, Aiello, Rv. 272011; Sez.5, n.23631 del 19/03/2018, Rv.273282). 2. Il ricorso deve, pertanto, essere dichiarato inammissibile, de plano, a norma dell'art. 610, comma 5-bis, cod. proc. pen., introdotto dalla medesima legge n. 103 del 2017. 3. Segue alla declaratoria di inammissibilità la condanna del ricorrente al pagamento delle spese processuali e della somma di euro tremila in favore della Cassa delle ammende, non sussistendo elementi per ritenere che «la parte abbia proposto il ricorso senza versare in colpa nella determinazione della causa di inammissibilità» (Corte Cost. n. 186 del 2000). P.Q.M. Dichiara inammissibile il ricorso e condanna il ricorrente al pagamento delle spese processuali ed al versamento della somma di euro tremila alla Cassa delle ammende. Così deciso, 03/12/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46403@tS.clean.pdf,"SENTENZA sul ricorso proposto da: BIANCHERI GIUSEPPE nato a SAN CATALDO il 23/12/1994 avverso la sentenza del 21/09/2020 della CORTE APPELLO di CALTANISSETTA visti gli atti, il provvedimento impugnato e il ricorso; svolta la relazione dal Consigliere GABRIELLA CAPPELLO; lette le conclusioni del Procuratore generale, in persona del sostituto Kate TASSONE, la quale ha chiesto la declaratoria di inammissibilità del ricorso; lette le conclusioni a firma dell'avv. Vincenzo VITELLO per BIANCHERI Giuseppe, il quale ha insistito per l'accoglimento dei motivi del ricorso. Penale Sent. Sez. 4   Num. 46403  Anno 2021Presidente: PICCIALLI PATRIZIARelatore: CAPPELLO GABRIELLAData Udienza: 14/12/2021Ritenuto in fatto 1. La Corte d'Appello di Caltanissetta ha confermato la sentenza del Tribunale cittadino, appellata dall'imputato BIANCHERI Giuseppe, con la quale il predetto era stato condannato per il reato di cui all'art. 95 del d.P.R. 115/02, per avere dichiarato, contrariamente al vero, di vivere insieme a un fratello con un reddito complessivo annuo di euro 2.400,00, costituito da contributi erogati dal padre, laddove era risultato che egli conviveva anche con i genitori e che il.  padre aveva percepito per l'anno d'imposta 2015 un reddito pari a euro 14.493,00 (in Caltanissetta il 18/8/2016). 2. Ha proposto ricorso il BIANCHERI con difensore, formulando due motivi. Con il primo, ha dedotto inosservanza della legge e vizio della motivazione con riferimento alla valutazione del compendio probatorio che assume inidoneo a fondare la affermazione di penale responsabilità. I giudici territoriali avrebbero ribaltato un principio cardine dell'ordinamento, in base al quale è onere dell'accusa dimostrare gli elementi costitutivi del reato, laddove, nella specie, la Corte avrebbe tratto argomenti dal fatto che il BIANCHERI non aveva impugnato il provvedimento di rigetto della domanda di ammissione al beneficio. Con il secondo motivo, ha dedotto violazione di legge e vizio della motivazione quanto al diniego delle generiche e alla dosimetria della pena, assumendo l'assoluta carenza di spiegazioni in ordine a quanto evidenziato dalla difesa in appello (circa le precarie condizioni economiche dell'imputato e la sua giovane età) e alla pena individuata. 3. Il Procuratore generale, in persona del sostituto Kate TASSONE, ha depositato conclusioni scritte, con le quali ha chiesto dichiararsi l'inammissibilità del ricorso. 4. La difesa ha rassegnato conclusioni scritte, con le quali ha insistito nell'accoglimento dei motivi del ricorso. Considerato in diritto 1. Il ricorso è inammissibile. 2. La Corte territoriale ha preliminarmente rilevato la incongruità del rinvio che la difesa aveva operato a un precedente di questa Corte di legittimità, allo scopo di affermare che la condotta di reato deve esser desunta dall'accertamento di un legame effettivo di stabile convivenza tra l'interessato e i componenti il nucleo familiare, atteso che, in quel diverso caso, l'imputato aveva opposto di essere soggetto senza fissa dimora, cosicché del tutto incongruo si era rivelato il criterio anagrafico. Nella specie, al contrario, la Corte ha precisato che era stato BIANCHERI ad affermare di risiedere pressi) il luogo di residenza dei genitori, omettendo di indicare i redditi di uno di essi. Egli non aveva mai allegato una diversa residenza o domicilio, neppure in sede di rigetto della domanda di ammissione al beneficio. 2 Infine, quel giudice ha ritenuto corretto il diniego delle generiche, avuto riguardo non tanto e non solo alla assenza di elementi positivi di valutazione, ma piuttosto alla stregua di altri negativi (due precedenti per resistenza a p.u. e porto d'armi, per i quali l'imputato aveva già goduto del beneficio della sospensione condizionale della pena). 3. Il primo motivo è manifestamente infondato. Ai fini dell'individuazione delle condizioni necessarie per l'ammissione al patrocinio, rileva ogni componente di reddito, imponibile o non, siccome espressivo di capacità economica (cfr. sez. 4, n. 12410/2019) e le false indicazioni o le omissioni anche parziali dei dati di fatto riportati nella dichiarazione sostitutiva di certificazione o in ogni altra dichiarazione prevista per l'ammissione al patrocinio integrano il reato di cui si tratta solo allorquando riguardino la sussistenza delle condizioni di reddito per l'ammissione al beneficio, ma non anche quando cadano su elementi a tal fine irrilevanti (sez. 4, n. 20836/2019, in fattispecie in cui la Corte ha annullato senza rinvio la sentenza che aveva affermato la responsabilità dell'imputato per aver omesso di riferire in merito alla sua condizione di sorvegliato speciale). La correttezza di tale ultimo approccio ermeneutico sembra trovare un appiglio testuale in quanto incidentalmente affermato dal Supremo collegio in una recente decisione riguardante la diversa, seppur correlata, tematica della revoca del beneficio, con specifico riferimento alla falsità o incompletezza della dichiarazione sostitutiva di certificazione, prevista dall'art.79, c. 1, lett. c) del d.P.R. n. 115/2002, in caso di redditi che non superino il limite di ammissibilità (cfr., in motivazione, Sez. U. n. 14723 del 19/12/2019, dep. 2020, Pacino). Ciò premesso, nella specie, i giudici di merito, con motivazione congrua e non contraddittoria, hanno evidenziato che era stato l'imputato a indicare lo stesso luogo di residenza dei genitori, argomento valorizzato correttamente dai giudici territoriali, senza che ciò si sia tradotto in un inammissibile ribaltamento dell'onere probatorio. Una volta accertato tale elemento fattuale, neppure contestato dall'imputato, nel processo e in sede amministrativa, la mera circostanza di avere omesso di indicare i redditi di uno dei genitori ha costituito condotta idonea a fondarne la affermazione di responsabilità. Dette conclusioni sono coerenti con i principi già affermati in sede di legittimità: ai fini dell'ammissione al patrocinio a spese dello Stato, infatti, nel reddito complessivo dell'istante, ai sensi dell'art. 76 del d.P.R. 30 maggio 2002, n. 115, deve essere computato anche il reddito di qualunque persona che con lui conviva e contribuisca alla vita in comune (cfr. sez. 4, n. 44121 del 2012, Indiveri, Rv. 253643) e la prova di tale rapporto stabile, nella specie, è stata ricavata dalle stesse dichiarazioni dell'imputato in sede di autocertificazione. Il delitto di cui all'art. 95 d.P.R. n. 115 del 2002 è peraltro integrato dalle false indicazioni o dalle omissioni anche parziali dei dati di fatto riportati nella dichiarazione sostitutiva di certificazione o in ogni altra dichiarazione prevista per l'ammissione al patrocinio a spese dello Stato, indipendentemente dalla effettiva sussistenza delle condizioni di reddito per 3 l'ammissione al beneficio (cfr. sez. U. n. 6591 del 27/11/2008, dep. 2009, Rv. 242152; sez. 4 n. 40943 del 18/9/2015, Rv. 264711). 4. Anche il secondo motivo è manifestamente infondato, avendo la difesa sostenuto il difetto di motivazione in ordine al diniego delle generiche, a fronte di un ragionamento con il quale i giudici territoriali hanno, al contrario, non solo ritenuto il difetto di elementi positivi, ma, per quel che qui maggiormente rileva, valutato come preponderanti i due precedenti penali, rinviando così ai criteri legali espressamente previsti dall'art. 133 cod. pen. Quanto, invece, alla dosimetria della pena, la stessa era già stata fissata dal Tribunale nel minimo edittale, come correttamente evidenziato dalla Corte d'appello, di talché neppure si comprende la generica doglianza, con la quale la difesa non ha precisato quali elementi sarebbero stati pretermessi, limitandosi alla enunciazione dei parametri di legge. 5. Segue, a norma dell'articolo 616 c.p.p., la condanna della ricorrente al pagamento delle spese del procedimento e della somma di euro tremila in favore della Cassa delle ammende, non emergendo ragioni di esonero (cfr. C. Cost. 186/2000). P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Deciso il 14 dicembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s30@a2021@n47026@tS.clean.pdf,"SENTENZA sul ricorso proposto da TRIOLO CARMELO, nato a Ribera il 29.7.1959 avverso la ordinanza in data 9.3.2021 dal Tribunale dì Bergamo visti gli atti, il provvedimento impugnato e il ricorso; udita la relazione svolta dal consigliere Donatella Galterio; udito il Pubblico Ministero, in persona del Sostituto Procuratore Generale Dott. Luigi Giordano, che ha concluso per l'inammissibilità del ricorso; udito il difensore, avv. Alessia Ciprotti, in sostituzione degli avv. Vincenzo Coppola e Ippolita Riva, che ha concluso per l'accoglimento del ricorso RITENUTO IN FATTO 1.Con ordinanza in data 9.3.2021 il Tribunale di Bergamo ha dichiarato inammissibile la richiesta di riesame proposta da Carmelo Triolo, indagato per il reato di cui all'art. 3 L. 8.11.1991 n. 362 per apertura e gestione di una farmacia nonostante l'intervenuta revoca della necessaria autorizzazione, avverso il provvedimento di sequestro preventivo dei locali, unitamente agli arredi e alle merci ivi contenuti, della farmacia comunale sita in via 1° Maggio nel Comune di Villongo. Ha ritenuto il Tribunale che difettasse in capo a costui l'interesse ad agire avendo lo stesso, nel richiedere il dissequestro dei locali e di quanto in essi contenuto, dedotto di aver costituito una società, la Eserpharma s.r.l. di cui Penale Sent. Sez. 3   Num. 47026  Anno 2021Presidente: MARINI LUIGIRelatore: GALTERIO DONATELLAData Udienza: 30/11/2021ricopriva la veste di legale rappresentante, che gestiva in tali locali una parafarmacia, precisando come solo quest'ultima, e non già il ricorrente che aveva agito in proprio, avesse la titolarità dei beni di cui veniva reclamata la restituzione. 2. Avverso il suddetto provvedimento il Triolo ha proposto, per il tramite del proprio difensore, ricorso per cassazione articolando un unico motivo con il quale deduce che il sequestro era stato eseguito non già sulla Farmacia Comunale, trasferita in altra sede a seguito dell'intervenuta risoluzione del contratto con l'ente pubblico e segnatamente in Viale Italia n.4idove era stata data in concessione alla Global Health Distribution s.r.I., bensì sulla parafarmacia di prossima apertura in capo al Triolo/  che era rimasto nella detenzione dei locali in virtù di regolare contratto di locazione. Specifica che, solo dopo aver provveduto all'inventario del magazzino, aveva costituito la s.r.I Eserpharma, di cui era legale appresentante, quale soggetto che avrebbe dovuto esercitare l'attività di parafarmacia nei suddetti locali, cui aveva altresì provveduto a cambiare l'insegna e ad apporre una croce luminosa di colore diverso, e nei quali era rimasta la merce vendibile nel nuovo esercizio. Nel contestare che si potesse ritenere perfezionata l'ipotesi delittuosa di cui all'art. 3 L. 362/1991 posto che la farmacia comunale era stata trasferita altrove e gestita da tutt'altro soggetto, titolare della relativa concessione, e nell'assumere di essere, invece, il proprietario dei beni attinti dal vincolo cautelare, nonchè il legittimo detentore dei locali nella veste di conduttore ed unico interessato ad ottenerne il dissequestro, nega, invocando il vizio di violazione di legge riferito all'art. 322 cod. proc. pen., di essere privo del necessario interesse ad agire. Sostiene, al contrario, che avendo il provvedimento di sequestro colpito i beni oggetto dell'inventario da lui personalmente effettuato un mese prima della costituzione della società Eserpharma, di essere legittimato, in qualità sia di soggetto cui le cose dovevano essere restituite, sia di indagato, all'impugnativa del sequestro preventivo. Conclude quindi con la richiesta di annullamento del provvedimento impugnato CONSIDERATO IN DIRITTO Il ricorso non può essere ritenuto ammissibile. E' invero lo stesso ricorrente ad avere evidenziato nel corpo dell'impugnativa rivolta a questa Corte di aver costituito la società Eserpharma, quale soggetto deputato a esercitare all'interno dei locali attinti dal vincolo cautelare l'attività commerciale di parafarmacia, la quale deve conseguentemente ritenersi subentrata all'indagato nel possesso dei locali e dei beni ivi contenuti, comprensivi tanto degli arredi quanto della merce custodita in magazzino. A nulla rileva2perciòf  che sia stato lo stesso ricorrente ad eseguire l'inventario dei prodotti, configuranti le scorte dell'ex farmacia comunale e destinati alla vendita nell'esercizio di 2 72- prossima apertura in data antecedente alla costituzione del nuovo soggetto giuridico, posto che non vi è alcun elemento sulla base delle deduzioni articolate con il presente ricorso che consenta di ritenere che il Triolo sia personalmente o rimasto nella titolarità{dei beni di cui chiede il dissequestro. Del resto, essendo l'istanza di riesame finalizzata ad ottenere la restituzione dei beni attinti dalla misura cautelare, costituiti come emerge daeprovvedimento impugnato, ""dai locali della farmacia comunale con i relativi arredi e prodotti ivi conservati per la vendita"" anche le censure ivi svolte in ordine alla prosecuzione dell'attività farmaceutica, con le quali si contesta sostanzialmente il fumus commissi delicti, devono essere valutate con riferimento all'interesse all'impugnativa che, una volta escluso il diritto in capo al Triolo alla restituzione dei beni sequestrati, difetta del requisito dell'attualità e della concretezza che deve necessariamente connotare la legittimazione dell'istante a proporre il riesame avverso la misura cautelare. Conseguentemente, avendo il Triolo proposto sia l'istanza di riesame che il presente ricorso in proprio, e non già nella veste di legale rappresentante della Eserpharma s.r.I., lo stesso deve ritenersi carente della relativa legittimazione. Va peraltro chiarito che, contrariamente a quanto sostenuto dal difensore nella discussione orale innanzi a questa Corte, non è consentita l'attivazione del meccanismo sanante previsto dall'art. 182 comma 2 cod. proc. civ.: e ciò non soltanto perché secondo le regole del codice di procedura penale, í termini per proporre impugnazione sono stabiliti a pena di decadenza, per cui, in assenza di una disposizione che consenta il rinvio alle regole dettate nel diverso contesto del processo civile, non è permesso derogare ad essi (Sez. U. n. 47239 del 30.10.2014 secondo cui la mancanza della procura speciale ai sensi dell'art. 100 c.p.p., delle parti private diverse dall'imputato al difensore non può essere sanata, previa concessione di un termine da parte del giudice, ai sensi dell'art. 182 comma secondo c.p.c., ma comporta l'inammissibilità dell'impugnazione; in termini cfr. altresì Sez. 3, n. 29858 del 01/12/2017 - dep. 03/07/2018, Fazzari, Rv. 273505), nma a cor Prima)  perché, avendo il ricorrente agito in proprio, non si pone affatto un problema di di procura alle liti, trattandosi, invece, di difetto di legittimazione all'impugnativa. Non potendosi, alla luce degli esposti rilievi/  ritenere la declaratoria di inammissibilità del riesame resa dal Tribunale bergamasco passibile di censure, segue all'esito del presente ricorso la condanna del ricorrente, a norma dell'art. 616 cod. proc. pen., al pagamento delle spese processuali e, non sussìstendo elementi, alla luce della sentenza del 13 giugno 2000 n.186, per ritenere che abbia proposto la presente impugnativa senza versare in colpa nella determinazione della causa di inammissibilità, al versamento di una somma in favore della Cassa delle Ammende, equitativamente liquidata come da dispositivo 3 P.Q.M. Dichiara il ricorso inammissibile e condanna il ricorrente al pagamento delle spese processuali e della somma di C 3.000 in favore della Cassa delle Ammende Così deciso il 30.11.2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46539@tO.clean.pdf,"ORDINANZA sul ricorso proposto da: MASCOTTI ANGELO nato a CASERTA il 30/01/1973 avverso la sentenza del 20/04/2021 della CORTE APPELLO di NAPOLI dato avviso alle parti; udita ia relazione svolta dal Consigliere GIOVANNI LIBERATI; Penale Ord. Sez. 7   Num. 46539  Anno 2021Presidente: RAMACCI LUCARelatore: LIBERATI GIOVANNIData Udienza: 26/11/2021RITENUTO IN FATTO Con la sentenza indicata in epigrafe la Corte d'appello di Napoli ha respinto l'impugnazione proposta da Angelo Mascotti nei confronti della sentenza del 3/7/2017 del Tribunale di Napoli Nord, con la quale lo stesso era stato condannato alla pena di un anno di reclusione e 3.000 euro di multa in relazione al reato di cui all'art. 73, comma 5, d.P.R. 309/90 (per avere detenuto a fine di cessione grammi 2,87 di marijuana, pari a 9,6 dosi medie, e grammi 8,76 di hashish, pari a 69,6 dosi medie). Avverso tale sentenza l'imputato ha proposto ricorso per cassazione, lamentando, con un primo motivo, un vizio della motivazione nella parte relativa alla affermazione della propria responsabilità, confermata sulla base di un acritico richiamo alla motivazione della sentenza di primo grado, omettendo di considerare la propria veste di abituale assuntore di stupefacenti e anche il mancato accertamento di condotte di cessione e il modesto quantitativo di principio attivo presente nella sostanza sequestrata; con un secondo motivo ha lamentato un vizio della motivazione nella parte relativa alla mancata esclusione della recidiva, la cui affermazione era stata fondata in modo generico sulla esistenza di precedenti condanne, disgiunta dalla necessaria analisi della condotta contestata e del comportamento processuale del ricorrente; con un terzo motivo ha lamentato il mancato riconoscimento delle circostanze attenuanti generiche, che sarebbero state negate dalla Corte d'appello facendo ricorso a formule generiche e di stile; infine, con un quarto motivo, ha lamentato il mancato riconoscimento della sospensione condizionale della pena. Con memoria del 8 novembre 2021 il ricorrente ha ribadito tali doglianze, sia in ordine all'insufficiente esame dei propri motivi di gravame, sia riguardo alla inadeguata considerazione della propria veste di assuntore di stupefacenti e della modesta entità del quantitativo di stupefacenti detenuto, e anche a proposito del riconoscimento della recidiva e del diniego delle circostanze attenuanti generiche e del beneficio della sospensione condizionale della pena. CONSIDERATO IN DIRITTO Il ricorso, peraltro pressoché riproduttivo dei motivi d'appello, è manifestamente infondato. Il primo motivo, relativo alla affermazione di responsabilità, è, anzitutto, privo della necessaria specificità, sia intrinseca sia estrinseca, consistendo nella generica affermazione della insufficienza della motivazione della sentenza impugnata e della omessa considerazione di alcuni aspetti della condotta, oltre che della condizione del ricorrente di abituale assuntore di stupefacenti, disgiunta da un autentico confronto, tantomeno critico, con la motivazione del provvedimento impugnato, e dalla necessaria analisi della condotta, le cui caratteristiche sono state ritenute, con apprezzamento non manifestamente illogico, univocamente dimostrative della destinazione alla cessione delle 1 sostanze detenute dal ricorrente; la censura è, inoltre, volta a conseguire una rivalutazione delle emergenze istruttorie, allo scopo di escludere il ritenuto fine di spaccio, ravvisato concordemente dai giudici di merito con valutazione razionale non sindacabile in sede di legittimità sul piano della lettura e della valutazione degli elementi istruttori. Il secondo motivo, relativo alla mancata esclusione della recidiva, oltre che anch'esso generico, essendo privo della necessaria analisi della condotta e della personalità del ricorrente, oltre che volto a censurare una valutazione di merito (in ordine alla più accentuata pericolosità del ricorrente), è manifestamente infondato, in quanto la Corte d'appello ha giudicato il nuovo reato espressione di maggior pericolosità del ricorrente in considerazione del precedente reato dallo stesso commesso e tale rilievo, idoneo a giustificare la applicazione della recidiva, non è stato specificamente censurato dal ricorrente, con la conseguente inammissibilità della censura. Il terzo motivo, relativo al mancato riconoscimento delle circostanze attenuanti generiche, è manifestamente infondato, essendo tale beneficio stato riconosciuto al ricorrente, sia pure con giudizio di equivalenza rispetto alla recidiva, contestata e riconosciuta. Il quarto motivo, relativo al mancato riconoscimento della sospensione condizionale della pena, è inammissibile, in quanto dalla non contestata narrativa della sentenza impugnata non risulta che tale beneficio sia stato richiesto dall'imputato, né con i motivi d'impugnazione né nel corso del giudizio di secondo grado, cosicché tale aspetto non può ora costituire oggetto di motivo di ricorso per cassazione, in considerazione della preclusione processuale derivante dalla mancata devoluzione di tale punto al giudice dell'impugnazione. Il ricorso deve, pertanto, essere dichiarato inammissibile, stante la genericità, il contenuto non consentito e la manifesta infondatezza di tutti í motivi ai quali è stato affidato. Alla declaratoria dell'inammissibilità consegue, a norma dell'art. 616 cod. proc. pen., l'onere delle spese del procedimento nonché quello del versamento della somma, in favore della Cassa delle ammende, equitativamente fissata in tremila euro. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso in Roma, il 26 novembre 2021 Il Consigliere estensore "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s20@a2021@n46862@tS.clean.pdf,"SENTENZA sul ricorso proposto da: DI PAOLO CLAUDIO nato a BRITTOLI il 09/01/1962 avverso la sentenza del 13/01/2020 della CORTE APPELLO di L'AQUILA visti gli atti, il provvedimento impugnato e il ricorso; udita la relazione svolta dal Consigliere GIUSEPPE COSCIONI; lette le conclusioni del Pubblico Ministero, in persona del Sostituto Procuratore PAOLA MASTROBERARDINO, che ha concluso chiedendo dichiararsi inammissibile il ricorso; lette le conclusioni del difensore della parte civile COSTRUZIONI TRULLI s.r.I., Avv. MARCO FEMMINELLA, che ha chiesto confermarsi la sentenza di merito e rigettarsi il ricorso dell'imputato, con conferma delle statuizioni civili e condanna dell'imputato alla rifusione delle spese del giudizio di cassazione; Ł C-NN.N.St`i\ Penale Sent. Sez. 2   Num. 46862  Anno 2021Presidente: MESSINI D'AGOSTINI PIERORelatore: COSCIONI GIUSEPPEData Udienza: 03/12/2021RITENUTO IN FATTO 1. Il difensore di Di Paolo Claudio ricorre per cassazione avverso la sentenza della Corte di Appello di L'Aquila del 13/01/2020, che aveva dichiarato non doversi procedere nei confronti di Di Paolo perché il reato di cui all'art. 646 cod.pen., per il quale aveva riportato condanna, era estinto per prescrizione, confermando le statuizioni civili; secondo il capo di imputazione, Di Paolo si era appropriato della somma di C 80.000,00 della Costruzioni Trulli s.r.I., agendo con abuso dei poteri di procuratore della società, somma apparentemente destinata a pagamenti per lavori in appalto commissionati alla Ideai Costruzioni e Appalti s.r.I., ma in realtà oggetto di fatture appositamente gonfiate 1.1 Al riguardo il difensore lamenta che la sentenza impugnata aveva motivato l'infondatezza della richiesta di revoca delle statuizioni civili giacchè non sarebbe stato possibile esaminare la copiosa documentazione contabile relativa alla gestione della società e perché in una successiva assemblea tenutasi il 25.06.2012 non era stato approvato il bilancio del 2011 per essere state riscontrate numerose incongruenze nella documentazione relativa alla gestione della società posta in essere dall'imputato, sicchè la condotta a a lui addebitata non poteva trovare giustificazione in quanto deliberato dalla società in data 19.05.2011; ciò premesso, il difensore osserva che era stata disattesa l'effettiva valenza del verbale assemblea soci del 19.05.2011 e le dichiarazioni rese dal teste Nevio Di Costanzo, che aveva dichiarato che Trulli e Silvestri avevano visionato e fotocopiato tutta la documentazione e che la documentazione fiscale veniva inviata loro periodicamente, a mezzo mail, e che ciò spiegava perché non avevano avuto dubbi nell'approvare senza riserve l'operato della società; il verbale, mai impugnato e approvato dai soci all'unanimità, era efficace e valido a tuti gli effetti, per cui doveva essere escluso categoricamente che le fatture emesse contenessero voci inerenti lavori personali di Di Paolo e che vi fossero stati prelievi non autorizzati e che sugli atti di acquisto Di Paolo avesse trattenuto soldi in contanti; i soci avevano poi accertato la corretta, buona e proficua gestione di Di Paolo, per cui dovevano ritenersi infondate tutte le irregolarità ed illiceità denunciate nei confronti di Di Paolo. Il difensore aggiunge che la Corte di appello non aveva assolutamente preso in considerazione la pendenza dinnanzi al Tribunale di Pescara della causa civile promossa dalla Trulli Costruzioni s.r.l. volta ad ottenere la restituzione ed il risarcimento dei danni patiti in relazione alle circostanze di cui ai capi di imputazione a), b), c) (dichiarati estinti per prescrizione in primo grado) e d); la conferma della condanna per la responsabilità civile in sede penale avrebbe comportato una eventuale duplicazione della condanna anche in sede civile. 1.2 II difensore osserva che esisteva una sola operazione avvenuta il 14.09.2011 per l'importo di C 80.000,00, successiva al verbale del 19.05.2011 e dal quale traeva giustificazione, verbale nel quale si provvedeva ad approvare senza riserve l'operato della Trulli Costruzioni s.r.l. sino a tale data e veniva disposta la messa in liquidazione della società e successivamente lo scioglimento della stessa, autorizzando il rimborso delle quote societarie; la suddetta operazione seguiva l'operazione di rimborso delle quote in favore del socio Silvestri per C 320.000,00; alla luce di quanto sopra, Di Paolo non si era appropriato di somme della Trulli Costruzioni s.r.I., ma si era provveduto al rimborso in suo favore delle quote societarie che lo stesso aveva anticipato; anche la deposizione del teste Capurri Franco, direttore della banca, in merito all'operazione del 14.09.2011, confermava come non vi fosse stato nulla di anomalo. 2. Il Procuratore generale depositava conclusioni scritte, chiedendo dichiararsi inammissibile il ricorso. 3. Il difensore della parte civile Trulli Costruzioni s.r.l. depositava memoria conclusionale, nella quale chiedeva di confermare le sentenze di merito, con conseguente rigetto delle impugnazioni e conferma delle statuizioni civili e con condanna dell'imputato alla rifusione anche delle maggiori spese del giudizio di cassazione, da liquidarsi come di giustizia. CONSIDERATO IN DIRITTO tll ricorso deve essere dichiarato inammissibile. li Si deve infatti rilevare come secondo il consolidato e condivisibile orientamento di legittimità (per tutte, Sez. 4 n. 15497 del 22/02/2002 Ud. (dep. 24/04/2002), Rv. 221693; Sez. 6 n. 34521 del 27/06/2013 Ud. (dep. 08/08/2013), Rv. 256133), è inammissibile per difetto di specificità il ricorso che riproponga pedissequamente le censure dedotte come motivi di appello senza prendere in considerazione, per confutarle, le argomentazioni in virtù delle quali i motivi di appello non siano stati accolti. Si è, infatti, esattamente osservato che ""La funzione tipica dell'impugnazione è quella della critica argomentata avverso il provvedimento cui si riferisce. Tale critica argomentata si realizza attraverso la presentazione di motivi che, a pena di inammissibilità (artt. 581 e 591 c.p.p.), debbono indicare specificamente le ragioni di diritto e gli elementi di fatto che sorreggono ogni richiesta. Contenuto essenziale dell'atto di impugnazione è, 3 pertanto, innanzitutto e indefettibilrnente il confronto puntuale (cioè con specifica indicazione delle ragioni di diritto e degli elementi di fatto che fondano il dissenso) con le argomentazioni del provvedimento il cui dispositivo si contesta"" (in motivazione, Sez. 6 n. 8700 del 21/01/2013 Ud. (dep. 21/02/2013), Rv. 254584). Nel caso in esame, la Corte di appello ha risposto alle censure, riproposta con il ricorso per cassazione, osservando che i bilanci della società si erano chiusi tutti in perdita, per cui non vi poteva essere alcun utile da distribuire; inoltre, nessun confronto vi è con la motivazione dei giudici di merito che hanno rilevato secondo cui la somma prelevata di 80.000 euro era stata indicata in contabilità come restituzione al socio Silvestri Daniele, e sul punto nessuna spiegazione è stata mai fornita in merito. Analogamente, nessuna dimostrazione è stata fornita relativamente all'esistenza di una causa civile pendente innanzi al Tribunale di Pescara e all'oggetto della stessa, per cui rimane una semplice affermazione quella secondo la quale la suddetta causa sarebbe relativa al risarcimento dei danni chiesti dalla parte civile anche nel presente giudizio. 1.2 Quanto al secondo motivo di ricorso, si deve rilevare come, secondo il costante insegnamento di questa Suprema Corte nel giudizio di legittimità rimane comunque esclusa la possibilità di una nuova valutazione delle risultanze acquisite, da contrapporre a quella effettuata dal giudice di merito (vedi sul punto Sez.2, sentenza n. 31978 del 14/06/2006, Rv. 234910); in questa sede non è consentito dedurre il travisamento del fatto, essendo precluso al giudice di legittimità di sovrapporre la propria valutazione delle risultanze processuali a quella compiuta nei precedenti gradi di merito, ma solo il travisamento della prova, ove il giudice di merito abbia fondato il proprio convincimento su una prova che non esiste o su un risultato di prova incontestabilmente diverso da quello reale, considerato che, in tal caso, non si tratta di reinterpretare gli elementi di prova valutati dal giudice di merito ai fini della decisione, ma di verificare se detti elementi sussistano; nel caso in esame, il difensore propone una diversa valutazione delle dichiarazioni rese dai testimoni Di Zacomo e Di Costanzo, motivo non ammesso nella presente sede, proponendo una valutazione alternativa a quella dei giudici di merito sul verbale dell'assemblea dei soci della Costruzioni Trulli s.r.l. del 19 maggio 2011, nel quale si era approvato l'operato societario fino a tale data, ritenuto irrilevante in quanto non era stato possibile esaminare la copiosa documentazione della società (per la disamina della quale il teste Di Zacomo ha riferito di avere impiegato due mesi), 4 tanto che in una successiva assemblea del 2012 non era stato approvato il bilancio 2011 per le numerose incongruenze nella documentazione relativa alla gestione della società. 2. Il ricorso deve, pertanto, essere dichiarato inammissibile; ai sensi dell'art. 616 cod. proc. pen., con il provvedimento che dichiara inammissibile il ricorso, la parte privata che lo ha proposto deve essere condannata al pagamento delle spese del procedimento, nonché - ravvisandosi profili di colpa nella determinazione della causa di inammissibilità - al pagamento a favore della Cassa delle ammende della somma di C 3.000,00 così equitativamente fissata in ragione dei motivi dedotti. In virtù del principio di soccombenza, l'imputato deve essere condannato al pagamento delle spese sostenute dalla parte civile, nella misura liquidata in dispositivo. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di C 3.000,00 in favore della Cassa delle ammende. Condanna, inoltre, l'imputato alla rifusione delle spese di rappresentanza e difesa sostenute nel presente giudizio dalla parte civile Costruzioni Trulli s.r.I., che liquida in complessivi C 2.000,00 oltre accessori di legge. Così deciso il 03/12/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46609@tS.clean.pdf,"SENTENZA sul ricorso proposto da: Volpe Francesco, nato a Catania il 11/11/1973 avverso la sentenza del 26/01/2021 della Corte appello di Catania visti gli atti, il provvedimento impugnato e il ricorso; udita la relazione svolta dal Consigliere Antonio Costantini; lette le conclusioni del Pubblico Ministero, in persona del Sostituto Procuratore generale Ciro Angelillis, che ha chiesto l'inammissibilità del ricorso. RITENUTO IN FATTO 1. La Corte di appello di Catania ha confermato la decisione del Tribunale di Catania che, all'esito del giudizio abbreviato, aveva condannato Francesco Volpe alla pena di anni quattro di reclusione ed euro 20.000 di multa in ordine al delitto di cui all'art. 73, comma 1, d.P.R. 9 ottobre 1990, n. 309. Secondo la prospettazione accusatoria Francesco Volpe è stato ritenuto responsabile di illecita detenzione di circa cinquanta dosi di eroina oltre alla quantità lorda di grammi 3,1 della stessa sostanza, complessivamente idonea alla predisposizione di trentanove dosi, rinvenuta a seguito della perquisizione all'interno del berretto indossato (tre dosi), occultato dentro la base di un ventilatore (35 dosi), all'interno di un contenitore di un farmaco (12 dosi in Penale Sent. Sez. 6   Num. 46609  Anno 2021Presidente: CRISCUOLO ANNARelatore: COSTANTINI ANTONIOData Udienza: 01/12/2021confezione ternnosaldate), ed all'interno di una cassa stereo (grammi 3,1 lordi), ove veniva rinvenuto anche un bilancino di precisione; fatti commessi in Catania il 18 gennaio 2018. 2. Francesco Volpe, per il tramite del difensore avvocato Marco Tringali, ricorre avverso la citata sentenza deducendo i motivi di seguito indicati. 2.1. Vizi di motivazione e violazione di legge ex art. 606, comma 1, lett. b) ed e), cod. proc. pen. in ordine alla ritenuta responsabilità per il delitto di cui all'art. 73, comma 1, d.P.R. 9 ottobre 1990, n. 309, invece del più tenue delitto di cui all'art. 73 comma 5, d.P.R. cit. La difesa osserva come la Corte territoriale, confermando sul punto la decisione del Tribunale, abbia fondato la ritenuta integrazione della fattispecie di cui all'art. 73, comma 1, sulla sola quantità e natura della sostanza detenuta (eroina), e sulla modalità della condotta, omettendo di pronunciarsi sugli altri profili che, per giurisprudenza di questa Corte, avrebbero dovuto condurre alla riqualificazione nel più tenue delitto di cui al comma 5 dell'art. 73, d.P.R. anche in ragione dell'estraneità del Volpe a qualsiasi circuito di criminalità organizzata. 2.2. Vizi di motivazione e violazione di legge ex art. 606, comma 1, lett. b) ed e), cod. proc. pen. in ordine all'esclusione delle richieste circostanze generiche. CONSIDERATO IN DIRITTO 1. Il ricorso, in quanto generico e manifestamente infondato, è inammissibile. 2. È necessario ribadire il pacifico principio di diritto dettato da questa Corte secondo cui è inammissibile il ricorso per cassazione i cui motivi si limitino genericamente a lamentare l'omessa valutazione di una tesi alternativa a quella accolta dalla sentenza di condanna impugnata, senza indicare precise carenze od omissioni argomentative ovvero illogicità della motivazione di questa, idonee ad incidere negativamente sulla capacità dimostrativa del compendio probatorio posto a fondamento della decisione di merito (Sez. 2, n. 30918 del 07/05/2015, Falbo e altro, Rv. 264441), tenuto anche conto che i motivi devono ritenersi generici, non solo quando risultano intrinsecamente indeterminati, ma altresì quando difettino della necessaria correlazione con le ragioni poste a fondamento del provvedimento impugnato (Sez. 5, n. 28011 del 15/02/2013, Sammarco, Rv. 255568). La Corte territoriale ha messo in evidenza le ragioni che hanno portato a ritenere integrata la fattispecie contestata di cui all'art. 73, comma 1, d.P.R. 9 ottobre 1990, n. 309. Ed invero, la fattispecie di reato di cui all'art. 73, comma 5, d.P.R. 9 ottobre 1990, n. 309, è infatti ravvisabile nei casi di minima offensività penale della condotta, deducibile sia dal dato qualitativo e quantitativo dello stupefacente, sia dagli altri parametri richiamati dalla norma e segnatamente dai mezzi, dalle modalità e dalle circostanze dell'azione. Le Sezioni Unite di questa Corte (n. 35737 del 2010, Rico, Rv. 247911) hanno confermato che l'applicabilità o meno della norma in parola non può essere risolta in astratto, dovendosi valutare tutte le concrete circostanze poste alla sua attenzione, essendo il giudice di merito tenuto a determinare il trattamento sanzionatorio, senza che possano prefigurarsi automatismi (Sez. U, n. 17 del 21/06/2000, Primavera, Rv. 216668). Quanto ai singoli elementi valorizzabili ai fini dì una corretta qualificazione giuridica della condotta, questa Corte ha ritenuto che la «ipotesi lieve» non è incompatibile con lo svolgimento di attività di spaccio di stupefacenti continuativa, come si desume dall'art. 74, comma 6, d.P.R. cit., che, ipotizzando l'esistenza dell'associazione costituita per commettere fatti descritti dal comma 5 dell'art. 73, rende evidente l'inconferenza del relativo elemento connesso alla reiterazione della condotta (Sez. 6, n. 39374 del 03/07/2017, dep. 23/08/2017, El Batouchi, Rv. 270849; Sez. 6, n. 48697 del 26/10/2016), così come non risulta essere determinante la diversa tipologia di sostanza eventualmente ceduta (Sez. U, n. 51063 del 27/09/2018, Murolo, rv. 274076; Sez. 6, n. 46495 del 19/09/2017, Rachadi, Rv. 271338) in quanto, anche in tal caso «è necessario procedere ad una valutazione complessiva degli elementi della fattispecie completa selezionati in relazione a tutti gli indici sintomatici previsti dalla suddetta disposizione al fine di determinare la lieve entità del fatto» (Sez. U, n. 51063 del 27/09/2018, Murulo, Rv. 274076). Principi di diritto a cui la Corte territoriale si è allineata escludendo, con motivazione sintetica ma priva di lacune, che il ricorrente censura in maniera generica senza neppure tentare di confutare sotto il profilo della logicità la motivazione che ha condotto a ritenere le modalità dell'azione tali da denotare professionalità della condotta: in tal senso è stato fatto rinvio alle particolari modalità di occultamento e confezionamento della sostanza il cui dato è stato comunque ritenuto significativo e complessivamente tale da far emergere una attività tutt'altro che occasionale, anche in ragione dell'abilità ed accortezza dimostrata. 3 Il Consigliere estensore Antonio Costant3fg- -7 ? 4. Complessivo esame della condotta che ha portato la Corte territoriale a confermare la esclusione delle circostanza generiche ex art. 62-bis cod. pen. In ordine alla mancata concessione delle attenuanti generiche la decisione ha adeguatamente valutato l'assenza di elementi favorevoli e l'assenza di autentica revisione critica già posta in luce dal Tribunale. Il Collegio ha confutato la rilevanza della confessione, intervenuta solo a seguito della perquisizione e dell'arresto in flagranza, ha smentito la dedotta motivazione economica che ha ritenuto non dimostrata dal ricorrente. È stata invece valorizzata la quantità e qualità della sostanza stupefacente del tipo eroina che ha fatto ritenere esistente un contesto criminale caratterizzato da una significativa disponibilità economica in capo al Volpe; motivazione esente da manifesta illogicità, che, pertanto, è insindacabile in cassazione (tra tante, Sez. 6, n. 42688 del 24/9/2008, Caridi, Rv. 242419); ed infatti, nel motivare il diniego della concessione delle attenuanti generiche, non è necessario che la decisione prenda in considerazione tutti gli elementi favorevoli o sfavorevoli dedotti dalle parti o rilevabili dagli atti, ma è sufficiente che faccia riferimento a quelli ritenuti decisivi o comunque rilevanti, rimanendo disattesi o superati tutti gli altri da tale valutazione (Sez. 2, n.3609 del 18/1/2011, Sermone, Rv. 249163; Sez. 6, n. 34364 del 16/6/2010, Giovane, Rv. 248244). 5. All'inammissibilità del ricorso consegue la condanna del ricorrente al pagamento delle spese processuali e della somma di euro tremila in favore della cassa delle ammende, secondo quanto previsto dall'art. 616, comma 1, cod. proc. pen. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Così deciso il 01/12/2021. "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s60@a2021@n46968@tS.clean.pdf,"SENTENZA sul ricorso proposto da Gambino Yesenia Veronica, nata a Napoli il 18/02/1988 avverso la sentenza del 24/02/2021 della Corte di appello di Napoli; visti gli atti, il provvedimento impugnato e il ricorso; udita la relazione svolta dal Consigliere Ercole Aprile; udito il Pubblico Ministero, in persona del Sostituto Procuratore generale Vincenzo Senatore, che ha concluso chiedendo l'inammissibilità del ricorso; udito per l'imputata l'avv. Antonio Pollio, che ha concluso chiedendo l'annullamento della sentenza impugnata. RITENUTO IN FATTO 1. Con la sentenza sopra indicata la Corte di appello di Napoli riformava parzialmente la pronuncia di primo grado - riconoscendo nei più fatti contestati un reato unitario, concedendo alla imputata le circostanze attenuanti generiche con giudizio di equivalenza alle aggravanti e la recidiva e rideterminando la pena - e confermava nel resto la medesima pronuncia del 19 maggio 2020 con la Penale Sent. Sez. 6   Num. 46968  Anno 2021Presidente: PETRUZZELLIS ANNARelatore: APRILE ERCOLEData Udienza: 02/12/2021quale il Giudice per le indagini preliminari del Tribunale di Napoli, all'esito di giudizio abbreviato, aveva condannato Yesenia Veronica Gambino in relazione al reato di cui all'art. 73, commi 1 e 1-bis, d.P.R. n. 309 del 1990, per avere, in Napoli il 26 settembre 2019, detenuto illegalmente sostanze stupefacenti del tipo eroina (divisa in diciassette dosi), cocaina (divisa in tredici dosi), cobret (divisa in nove dosi) e crack (divisa in dodici dosi), nonché per avere, nello stesso contesto, ceduto a terzi, in cambio di denaro, due di quelle dosi. 2. Avverso tale sentenza ha presentato ricorso la Gambino, con atto sottoscritto dal suo difensore, la quale ha dedotto la violazione di legge, in relazione all'art. 73, comma 5, d.P.R. cit., per avere la Corte territoriale erroneamente negato alla imputata la riqualificazione del fatto come di lieve entità, considerato il carattere occasionale e sporadico della condotta accertata, nonostante la pluralità delle sostanza detenute. CONSIDERATO IN DIRITTO 1. Ritiene la Corte che il ricorso presentato nell'interesse di Yesenia Veronica Gambino sia inammissibile per la manifesta infondatezza del motivo dedotto. Costituisce ius receptum nella giurisprudenza di legittimità il principio secondo il quale in materia di sostanze stupefacenti, ai fini del riconoscimento o meno della fattispecie del fatto di lieve entità di cui all'art. 73, comma 5, d.P.R. n. 309 del 1990, il giudice, al fine di consentire alla Corte di cassazione il sindacato che le è proprio, deve fornire un'adeguata valutazione complessiva del fatto, considerando in particolare mezzi, modalità e circostanze dell'azione, oltre alla qualità e quantità della sostanza, perché solo in questo modo è possibile formulare un concreto giudizio sulla lieve offensività del reato (in questo senso, tra le tante, Sez. 6, n. 38606 del 08/02/2018, Sefar, Rv. 273823). Di tale principio la Corte di appello di Napoli ha fatto corretta applicazione, sottolineando Š con argomenti che sono stati criticati dalla difesa in forma alquanto indeterminata Š come non potesse considerarsi di lieve entità, cioè di scarsa carica offensiva, una condotta caratterizzata dalla contestuale detenzione di ben quattro tipi diversi di sostanza stupefacente, di quantitativi tutt'altro che esigui, e soprattutto già suddivisa in numerosi pacchettini pronti per lo spaccio; nonché dalle accertata cessione di alcune di quelle dosi a terzi: attività non attenuata nella sua oggettiva gravità dal dichiarato stato di tossicodipendenza della imputata e anzi negativamente qualificata dalla ammissione della interessata di essersi occupata di quelle iniziative per conto di un gruppo 2 Il Presidente Anna Petruzzellis Il Con glie estensore rcol Aprile camorristico che controllava quella zona di spaccio, dato sintomatico di una azione di certo non occasionale o episodica. 2. Segue la condanna della ricorrente al pagamento delle spese del procedimento ed a quella di una somma in favore della Cassa delle ammende, che si stima equo fissare nella misura indicata in dispositivo. P.Q.M. Dichiara inammissibile il ricorso e condanna la ricorrente al pagamento delle spese processuali e della somma di euro tremila in favore della Cassa delle ammende. Così deciso il 02/12/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46581@tO.clean.pdf,"ORDINANZA sul ricorso proposto da: FERRERI DANILO nato a LECCE il 09/07/1969 avverso la sentenza del 16/07/2021 del GIUDICE UDIENZA PRELIMINARE di LECCE dato avviso alle parti; udita la relazione svolta dal Consigliere ANTONELLA DI STASI; Penale Ord. Sez. 7   Num. 46581  Anno 2021Presidente: LIBERATI GIOVANNIRelatore: DI STASI ANTONELLAData Udienza: 03/12/2021RITENUTO IN FATTO 1. Con sentenza del 16/07/2021, pronunciata ex art. 444 cod. proc. pen., il Giudice dell'udienza preliminare del Tribunale di Lecce ha applicato all'attuale ricorrente la pena da questi richiesta per il reato di cui agli artt. 81, primo comma, 110 cod.pen., 73 d.P.R. n. 309/1990 (illecita detenzione di sostanze stupefacenti del tipo cocaina, eroina, marijuana e hashish). 2. Avverso la sentenza, l'imputato ha proposto ricorso per cassazione, a mezzo del difensore di fiducia, chiedendone l'annullamento ed articolando un unico motivo con il quale deduce vizio di motivazione in relazione alla applicabilità dell'art. 129 cod.proc.pen. e difetto di corretta qualificazione giuridica del fatto. CONSIDERATO IN DIRITTO 1.Va rilevato che, ai sensi dell'art. 448, comma 2-bis, cod. proc. pen. introdotto dalla legge n.103/17, I in vigore dal 3 agosto 2017, il ricorso avverso la sentenza di patteggiamento è proponibile solo per motivi attinenti all'espressione della volontà dell'imputato, al difetto di correlazione tra la richiesta e la sentenza, all'erronea qualificazione giuridica del fatto e all'illegalità della pena o della misura di sicurezza. Tra questi non figura la prima censura mossa dal ricorrente, che attiene, invece, alla verifica della motivazione in relazione alla sussistenza delle condizioni per una pronuncia ex. art. 129, comma 2, cod. proc. pen. E' stato, infatti, osservato che il giudice nel pronunciare sentenza di patteggiamento resta sempre tenuto ad accertare l'insussistenza delle cause di proscioglimento ai sensi dell'art. 129 cod. proc. pen., ma l'eventuale vizio di motivazione non è più censurabile con il ricorso per cassazione, nel chiaro intento del legislatore della novella di evitare ogni scrutinio della motivazione sulla colpevolezza valorizzando, per converso, il consenso prestato dall'imputato, rispetto al quale si apprezza come superfluo e contraddittorio un motivo di impugnazione sullo svolgimento dei fatti"" (così testualmente, tra le altre, Sez. 6, n. 3819 del 19/12/2018, dep. 2019, Boutamara; nello stesso senso, tra le molte, Sez. 6, n. 6136 del 19/12/2018, dep. 2019, Xhemalaj; Sez. 4, n. 24514 del 09/05/ 2018, Murati, Sez. 2, n. 4727 del 11/01/2018, Oboroceanu, Rv. 272014). All'evidenza, il motivo di ricorso, pertanto, esula dall'ambito di quelli consentiti. 3. Quanto alla ulteriore censura, va ricordato che la possibilità di ricorrere per cassazione deducendo, ai sensi dell'art. 448, comma 2-bis, cod. proc. pen., introdotto dall'art. 1, comma 50, della legge 23 giugno 2017, n. 103, l'erronea qualificazione giuridica del fatto contenuto in sentenza è limitata ai soli casi di 2 errore manifesto, con conseguente inammissibilità della denuncia di errori valutativi in diritto che non risultino evidenti dal testo del provvedimento impugnato. (Sez. 1, n. 15553 del 20/03/2018, Maugeri, Rv. 27261901); secondo la costante giurisprudenza di questa Corte, ricorre l'errore manifesto quando sussiste realmente l'eventualità che l'accordo sulla pena sì trasformi in accordo sui reati, sicché deve essere esclusa tutte le volte in cui la diversa qualificazione presenti margini di opinabilità: l'errata qualificazione giuridica del fatto può essere fatta valere solo dinanzi ad un evidente error in iudicando che ""dissimuli un'illegale trattativa sul nomen iuris, ma non in presenza di una qualificazione che presenti oggettivi margini di opinabilità (Sez.6, n.2721 del 08/01/2018, Rv.272026 - 01; Sez.3, n.34902 del 24/06/2015, dep.17/08/2015, Rv.264153; Sez. 6, n. 15009 del 27.11.2012 dep. il  2.4.2013, Rv. 254865: Sez. 4, 11 marzo 2010, n. 10692 Rv.246394 - 01). Nel caso di specie, non è prospettabile il vizio lamentato, in quanto la motivazione della sentenza è adeguata perché basata sugli atti di indagine in piena aderenza al chiaro tenore letterale della imputazione, peraltro neppure censurata dal ricorrente. 3. Il ricorso deve, quindi, essere dichiarato inammissibile, de plano, a norma dell'art. 610, comma 5-bis, cod. proc. pen., introdotto dalla medesima legge n. 103 del 2017. 4. Segue alla declaratoria di inammissibilità la condanna del ricorrente al pagamento delle spese processuali e della somma di euro tremila favore della Cassa delle ammende, non sussistendo elementi per ritenere che «la parte abbia proposto il ricorso senza versare in colpa nella determinazione della causa di inammissibilità» (Corte Cost. n. 186 del 2000). P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende. Così deciso, 03/12/2021 Il Consigliere estensore Il Presidente ptounZ -O Gio i Liberati "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s60@a2021@n45841@tS.clean.pdf,"SENTENZA sul ricorso proposto da Di Giacinto Giovanni, nato a Casteldaccia il 22/04/1962 avverso la ordinanza del 23/03/2021 del Tribunale di Palermo visti gli atti, il provvedimento denunziato e il ricorso; udita la relazione svolta dal consigliere Ersilia Calvanese; lette le richieste del Pubblico Ministero, in persona del Sostituto Procuratore generale Ciro Angelillis, che ha concluso chiedendo che il ricorso sia dichiarato inammissibile. RITENUTO IN FATTO 1. Con la ordinanza in epigrafe indicata, il Tribunale di Palermo rigettava l'appello cautelare proposto da Giovanni Di Giacinto avverso il provvedimento del Giudice per le indagini preliminari del Tribunale di Termini Imerese che in data 11 febbraio 2021 aveva respinto la sua istanza di revoca o di sostituzione della misura cautelare a lui applicata del divieto di dimora in relazione a delitti di cui agli artt. 110, 321 e 319 cod. pen. Penale Sent. Sez. 6   Num. 45841  Anno 2021Presidente: CRISCUOLO ANNARelatore: CALVANESE ERSILIAData Udienza: 01/12/20212. Avverso la suddetta ordinanza ha proposto ricorso per cassazione l'imputato, denunciando, a mezzo dei suoi difensori, violazione di legge e vizio di motivazione in ordine alla ritenuta utilizzabilità di parte delle captazioni. CONSIDERATO IN DIRITTO 1. Il ricorso è inammissibile. 2. Nelle more della trattazione del ricorso, i difensori hanno depositato, a mezzo pec, atto di rinuncia all'impugnazione, sottoscritto dall'interessato, la cui firma è stata autenticata dai patrocinatori. Con tale atto il ricorrente fa presente di non avere più interesse alla trattazione del ricorso in quanto il 22 giugno 2021 il Giudice per le indagini preliminari del Tribunale di Termini Imerese ha revocato la misura cautelare in atto. 3. Ne consegue che va dichiarata la inammissibilità del ricorso per la sopravvenuta mancanza di interesse. Stante la causa dell'inammissibilità, il ricorrente non deve essere condannato al pagamento delle spese del processo e della sanzione pecuniaria ex art. 616 cod. proc. pen. (Sez. U, n. 7 del 25/06/1997, Chiappetta, Rv. 208166). P.Q.M. Dichiara inammissibile il ricorso per sopravvenuta mancanza di interesse. Così deciso il 01)(2/2021. Il Consigliere stensore Ersilia se Il Presidente Anna Crikuolo "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46402@tS.clean.pdf,"SENTENZA sul ricorso proposto da: LEONETTI CHIARA nato a ANDRIA il 25/09/1952 avverso la sentenza del 13/01/2020 della CORTE APPELLO di BARI visti gli atti, il provvedimento impugnato e il ricorso; udita la relazione svolta dal Consigliere GIUSEPPE PAVICH; udito il Pubblico Ministero, in persona del Sostituto Procuratore KATE TASSONE che ha concluso chiedendo l'annullamento con rinvio della sentenza impugnata, Penale Sent. Sez. 4   Num. 46402  Anno 2021Presidente: PICCIALLI PATRIZIARelatore: PAVICH GIUSEPPEData Udienza: 14/12/2021RITENUTO IN FATTO 1. La Corte d'appello di Bari, in data 13 gennaio 2020, ha confermato la condanna emessa dal Tribunale barese il 20 maggio 2019 a carico di Chiara Leonetti (oltrechè di Angela Migliore) alla pena ritenuta di giustizia e alle connesse statuizioni civili, in relazione al delitto di incendio colposo loro addebitato e accertato il 2 agosto 2012 in agro di Grumo Appula. Alla Leonetti è addebitato di non avere predisposto ai confini del proprio fondo, entro il termine stabilito dalla legislazione regionale, le cosiddette ""precese"" (fasce protettive ""tagliafuoco"" da realizzare sul perimetro dei fondi agricoli per impedire il diffondersi di eventuali incendi); a causa di tale comportamento omissivo, le fiamme di un incendio sviluppatosi in un terreno vicino si propagavano sia al terreno della stessa Leonetti, che ad altro terreno adiacente, quello di proprietà di Giannelli Campanale Maria, il cui figlio Campanale Pasquale aveva segnalato alla Stazione CC - Corpo Forestale di Cassano alle Murge che alcuni alberi del suo terreno erano stati danneggiati dal fuoco. I Carabinieri accertavano che gli alberi complessivamente danneggiati erano diciotto, di cui quattro erano andati distrutti. Per quanto qui d'interesse, la Corte di merito, richiamate le doglianze delle imputate appellanti, ha ritenuto innanzitutto che, diversamente da quanto prospettato dalle difese della Leonetti e della Migliore, il fuoco sviluppatosi nei terreni dell'area era qualificabile come ""incendio"", sulla base della nozione accolta in alcuni arresti giurisprudenziali; ed ha poi escluso che potesse trovare applicazione la causa di non punibilità della particolare tenuità del fatto, invocata dalle appellanti. 2. Avverso la prefata sentenza ricorre la Leonetti, con atto articolato in quattro motivi. 2.1. Con il primo motivo la ricorrente denuncia violazione di legge e vizio di motivazione, non avendo la Corte di merito dichiarato la nullità della sentenza di primo grado, a fronte del fatto che il Tribunale aveva omesso di esaminare la memoria con la quale la difesa dell'imputata aveva chiesto che fosse valutata l'applicabilità della causa di non punibilità di cui all'art. 131-bis cod.pen.. Erra la Corte d'appello nell'opporre alla doglianza difensiva il principio di tassatività delle nullità, non applicabile alle richieste della parte, laddove nella specie si trattava di una memoria difensiva, la cui omessa valutazione integra, appunto, nullità. 2.2. Con il secondo motivo la ricorrente denuncia violazione di legge e vizio di motivazione in ordine alla nozione di ""incendio"" accolta dalla Corte distrettuale: richiamando alcuni arresti giurisprudenziali, la deducente evidenzia come nella specie non potesse parlarsi di un fuoco idoneo a porre in pericolo l'incolumità di un numero indeterminato di persone, atteso che si trattava di un fuoco verificatosi in aperta campagna, lontano da qualsiasi centro abitato e che si è spento da solo. 2.3. Con il terzo motivo l'esponente lamenta violazione di legge e vizio di motivazione in relazione all'omessa pronunzia dell'assoluzione per particolare tenuità del fatto: ricorrevano tutte le condizioni per poter prosciogliere l'imputata, avuto riguardo alla modesta'offensività della condotta. 2.4. Con il quarto motivo, infine, si denunciano violazione di legge e vizio di motivazione in relazione alla mancata concessione delle attenuanti generiche. CONSIDERATO IN DIRITTO 1. Il ricorso non può dirsi manifestamente infondato, presentando anzi alcuni elementi di fondatezza, con la conseguenza che, essendo decorso il termine di prescrizione, la sentenza impugnata va annullata senza rinvio, agli effetti penali, per l'estinzione del reato. Ł Va ricordato infatti che, in presenza di una causa di estinzione del reato, il giudice é legittimato a pronunciare sentenza di assoluzione a norma dell'art. 129 comma secondo, cod. proc. pen. soltanto nei casi in cui le circostanze idonee ad escludere l'esistenza del fatto, la commissione del medesimo da parte dell'imputato e la sua rilevanza penale emergano dagli atti in modo assolutamente non contestabile, così che la valutazione che il giudice deve compiere al riguardo appartenga più al concetto di ""constatazione"", ossia di percezione ictu ocu/i, che a quello di ""apprezzamento"" e sia quindi incompatibile con qualsiasi necessità di accertamento o di approfondimento; e che, quanto al giudizio di cassazione, sempre nel caso in cui concorra una causa di estinzione del reato, non sono rilevabili in sede di legittimità vizi di motivazione della sentenza impugnata in quanto il giudice del rinvio avrebbe comunque l'obbligo di procedere immediatamente alla declaratoria della causa estintiva (Sez. U, Sentenza n. 35490 del 28/05/2009, Tettamanti, RRvv. 244274 e 244275). Nella specie, non può affermarsi la manifesta infondatezza delle censure del ricorrente, che, anzi, risultano per alcuni versi fondate, specialmente per ciò che attiene la nozione di ""incendio"" accolta dalla prevalente e qui condivisa giurisprudenza di legittimità, secondo la quale, ai fini dell'integrazione del delitto di incendio (doloso o colposo) occorre distinguere tra il concetto di ""fuoco"" e quello di ""incendio"", in quanto si ha incendio solo quando il fuoco divampi irrefrenabilmente, in vaste proporzioni, con fiamme divoratrici che si propaghino con potenza distruttrice, così da porre in pericolo la incolumità di un numero indeterminato di persone (ex multis vds. Sez. 1, Sentenza n. 14263 del 23/02/2017, Ajmi, Rv. 269842). Il pericolo per l'incolumità di un numero indeterminato di persone è stato correttamente indicato come tratto differenziale decisivo, vertendosi in tema di reati contro la pubblica incolumità; e ciò, nel caso di specie, assume un peso decisivo, avuto riguardo al fatto che la propagazione delle fiamme non è stata vista da alcuno - essendosene rilevati unicamente gli effetti a posteriori -, che il fuoco si era già spento quando i Carabinieri furono avvisati da Campanile Pasquale e che il luogo ove le fiamme si erano diffuse non risulta fosse abitato, trattandosi di terreni di campagna e non essendo emerso che vi fossero in prossimità case o altri luoghi caratterizzati da presenza di persone. Nella specie, di contro, la sentenza impugnata richiama arresti giurisprudenziali in cui il tratto caratteristico dell'incendio è indicato in relazione alla forza di propagazione delle fiamme: il che, certamente, può corrispondere alla nozione di incendio, a patto che ciò venga posto in correlazione con la messa in pericolo dell'incolumità di una pluralità indeterminata di persone. 2. Anche per quanto concerne il diniego della causa di non punibilità della particolare tenuità del fatto, oggetto di contestazione nel terzo motivo di ricorso, il ricorso non può dirsi manifestamente infondato: la sentenza impugnata argomenta infatti la propria decisione richiamando le modalità del fatto in termini che, in realtà, risultano sovrapponibili allo stesso paradigma del delitto di incendio descritto dalla Corte di merito e non introducono elementi che, in relazione alla vicenda che occupa, denotino un disvalore particolare (e non particolarmente tenue) rispetto a quello ordinariamente collegato al paradigma delineato nella fattispecie astratta: a fronte di ciò, si ricorda che, ai fini della configurabilità della causa di esclusione della punibilità per particolare tenuità del fatto, prevista dall'art. 131-bis cod. pen., il giudizio sulla tenuità richiede una valutazione complessa e congiunta di tutte le peculiarità della fattispecie concreta, che tenga conto, ai sensi dell'art. 133, primo comma, cod. pen., delle modalità della condotta, del grado di colpevolezza da esse desumibile e dell'entità del danno o del pericolo (Sez. U, Sentenza n. 13681 del 25/02/2016, Tushaj, Rv. 266590). 3. A fronte di quanto precede, il reato contestato alla Leonetti é ormai estinto per l'intervenuta prescrizione, maturata pur a fronte dei periodi sospensivi intervenuti nel corso del giudizio. La sentenza impugnata va pertanto annullata senza rinvio agli effetti penali, perché il reato é estinto per prescrizione; e con rinvio agli effetti civili al giudice civile competente per valore in grado d'appello. P.Q.M. Annulla senza rinvio, agli effetti penali, la sentenza impugnata per essere il reato estinto per prescrizione. Annulla la sentenza impugnata, ai fini civili, e rinvia al giudice civile competente per valore in grado di appello. Così deciso in Roma il 14 dicembre 2021. "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46831@tS.clean.pdf,"SENTENZA sul ricorso proposto da: PERRONE DONATO nato il 17/05/1967 avverso la sentenza del 02/07/2020 della CORTE APPELLO di ANCONA visti gli atti, il provvedimento impugnato e il ricorso; udita la relazione svolta dal Consigliere MAURA NARDIN; Il Proc. Gen. conclude per l'inammissibilita' del ricorso. E' presente l'avvocato BAIETTA MARCO del foro di PESARO in difesa di PERRONE DONATO il quale illustrando i motivi del ricorso insiste per l'accoglimento. Penale Sent. Sez. 4   Num. 46831  Anno 2021Presidente: PICCIALLI PATRIZIARelatore: NARDIN MAURAData Udienza: 24/11/2021RITENUTO IN FATTO 1. Con sentenza del 2 luglio 2020 la Corte di appello di Ancona ha confermato la sentenza del Tribunale di Pesaro con cui Donato Perrone è stato ritenuto responsabile del reato di cui all'art. 95 d.P.R. 115/2002, per avere falsamente attestato nell'istanza di ammissione al patrocinio a spese dello Stato, presentata in data 11 giugno 2014 che irsuo reddito relativo al periodo di imposta era uguale a zero, benché il reddito complessivo percepito per l'anno 2013, fosse pari ad euro 14.864,76, con l'aggravante di avere ottenuto l'ammissione al beneficio. 2. Avverso il provvedimento propone ricorso Donato Perrone, a mezzo del suo difensore, affidandolo a tre motivi. 4. Con il primo lamenta la falsa applicazione degli artt. 79 e 95 d.P.R. 115/2002 e degli artt. 40, 4, 43 e 47 cod. pen., nonché il vizio di motivazione sotto il profilo della carenza in ordine alla ritenuta sussistenza dell'elemento soggettivo. Ricorda che la fattispecie di cui all'art. 95 d.P.R. 115/2002 è reato di pura condotta, sorretto da dolo generico, che per essere integrato necessita della rappresentazione e della volontà della falsa dichiarazione, non potendo l'elemento soggettivo evincersi dal mero dato documentale, ovverosia dall'elemento materiale del reato. Sottolinea che, nel caso di specie, come evidenziato nell'atto di appello, nessuna dichiarazione falsa è stata rilasciata dall'imputato, egli essendosi limitato a sottoscrivere 'un foglio' redatto dal suo avvocato, ove per errore del legale veniva impiegato il termine 'allo stato' con riferimento al reddito 'pari a zero', che tale era effettivamente per l'anno 2014, mentre il difensore aveva indicato il 2013. Ciò manifesta l'assoluta buona fede dell'interessato al momento della sottoscrizione dell'istanza. Richiama i principi enunciati dalle Sezioni Unite Infanti (n. 6591/2008). Osserva che mai il dolo può essere considerato in re ipsa, ma deve essere rigorosamente provato, mentre la Corte territoriale non ha valutato le giustificazioni difensive sulla dimenticanza, in cui è incorso Perrone, stante la risalenza nel tempo dei redditi non dichiarati, concernenti l'errore sul fatto e non l'errore inescusabile sul diritto, come, invece, ritenuto. 5. Con il secondo motivo deduce la violazione degli artt. 76, 79, 95 d.P.R. 115/2002 e degli artt. 40, 42, 43 e 47 cod. pen., nonché degli artt. 234, 192, 530, 533 e 546 cod. proc. pen. ed il vizio di motivazione. Assume che entrambi i giudici di merito hanno fondato l'affermazione di penale responsabilità dell'imputato sulle mere dichiarazioni del funzionario dell'Agenzia delle Entrate, benché le stesse non consentano di superare il ragionevole dubbio di colpevolezza, potendo la correttezza delle somme da questi riportate essere inficiata da un erroneo inserimento in banca dati delle risultanze del CUD emesso dal datore di lavoro, dall'erronea lettura del dati contenuti nel sistema informatico e comunque da un errore umano, trattandosi di calcoli. Eccepisce il vizio di travisamento della prova, in quanto la documentazione di riferimento non è mai prodotta in giudizio, essendo il suo contenuto stato solo riferito dal teste escusso. 6. Con il terzo motivo (indicato come quarto) si duole della violazione degli artt. 581, 585, 591 e 597 cod. proc. pen., nonché degli artt. 76,79 e 95 d.P.R. 115/2002 e del vizio di motivazione. Afferma che, diversamente da quanto ritenuto dal giudice di seconda cura, che ne ha sancito l'inammissibilità, i motivi nuovi dedotti dall'appellante concernevano l'approfondimento degli argomenti introdotti con l'atto di gravame ed erano pertanto ammissibili. Con essi, riprendendo le doglianze introdotte con l'appello si ricordava che la formula sacramentale di cui all'art. 79 lett. c) d.P.R. 115/2002 è stata voluta dal legislatore perché la sola idonea a responsabilizzare l'istante rispetto alla dichiarazioni formulate per ottenere benefici dalla pubblica amministrazione e si osservava che, nondimeno, l'istanza sottoscritta da Perrone non conteneva alcun richiamo alla normativa vigente e mancava della rappresentazione sacramentale della consapevole conseguenza di incorrere in illeciti penali. In realtà, non può dirsi sussistente la condotta di falsa attestazione delle condizioni di reddito, essendo l'istanza stata redatta dal difensore d'ufficio non su modulo o formulario predisposto contenente la formula di cui alla seconda parte dell'art. 48, comma 2 d.P.R. 115/2002, ma su carta semplice, non recante detta formula, con la conseguenza che, da un lato, non può affermarsi che la consapevolezza delle conseguenze della dichiarazione mendace, dall'altro, essendo per ciò solo l'istanza inammissibile era inidonea a radicare il contraddittorio con l'autorità giudiziaria. Conclude per l'annullamento della sentenza impugnata. 7. Con memoria in data 8 novembre 2021 la difesa del ricorrente ha formulato motivi nuovi con cui ribadisce le ragioni della fondatezza delle doglianze formulate con il ricorso. CONSIDERATO IN DIRITTO 1. Il ricorso deve essere rigettato. 2. Il primo motivo è infondato. 3. Questa Corte di legittimità ha ripetutamente affermato che ""Le false indicazioni o le omissioni anche parziali dei dati di fatto riportati nella dichiarazione sostitutiva di certificazione o in ogni altra dichiarazione prevista per l'ammissione al patrocinio a spese dello Stato, di cui all'art. 95 d.P.R. n. 115 del 2002, indipendentemente dalla effettiva sussistenza delle condizioni di reddito per l'ammissione al beneficio, devono essere sorrette dal dolo generico rigorosamente provato che esclude la responsabilità per un difetto di controllo da considerarsi condotta colposa, e salva l'ipotesi del dolo eventuale. (Sez. 4, n. 7192 del 11/01/2018, Zappia, Rv. 272192; Sez. 3, n. 30862 del 14/05/2015, Di Stasi e altri, Rv. 264328; Sez. 5, n. 29764 del 03/06/2010, Zago, Rv. 248264). E' stato 3 altresì affermato che il dolo generico -anche eventuale- non può essere considerato in re ipsa ma deve essere rigorosamente provato, dovendosi escludere il reato quando risulti che il falso deriva da una semplice leggerezza ovvero da una negligenza dell'agente, poiché il sistema vigente non incrimina il falso documentale colposo (Sez. 4, n. 37144 del 05/06/2019, Bonelli Luigi Mario, Rv. 277129; Sez. 4, n. 4623 del 15/12/2017 - dep. 31/01/2018, Avagliano, Rv. 271949). Come chiarito da questa Sezione, ""Ciò, peraltro non significa che l'errore del dichiarante in ordine alla nozione di reddito ai fini dell'applicazione della disciplina del patrocinio a spese dello Stato, sia configurabile come errore scusabile, dovendosi intendere per «legge diversa dalla legge penale» ai sensi dell'art. 47 cod. pen. quella destinata in origine a regolare rapporti giuridici di carattere non penale e non esplicitamente incorporata in una norma penale, o da questa neanche implicitamente richiamata (Sez. 4, n. 14011 del 12/02/2015, Bucca, Rv.. 263013, proprio in tema di falso nella dichiarazione concernente istanza di ammissione al patrocinio a spese dello Stato). La necessità del dolo generico esclude che si possa rispondere per un difetto di controllo, che in termini giuridici assume necessariamente le fattezze della condotta colposa, salva l'emersione di un dolo eventuale. Dolo eventuale che tuttavia non può essere evocato alla stregua di una formula 'di chiusura', per sottrarsi al puntuale accertamento giudiziario. Al contrario, esso deve essere compiutamente dimostrato, non ignorando le prescrizioni metodologiche impartite dalle Sezioni Unite (Sez. U, n. 38343 del 24/04/2014, Espenhahn, Rv. 261105), per le quali, per la configurabilità del dolo eventuale, anche ai fini della distinzione rispetto alla colpa cosciente, occorre la rigorosa dimostrazione che l'agente si sia confrontato con la specifica categoria di evento (che in casi come quello in esame assume la connotazione di evento in senso giuridico) che si è verificata nella fattispecie concreta aderendo psicologicamente ad essa"" (così Sez. 4, Sentenza n. 4623 del 15/12/201, dep. 31/01/2018, Rv. 271949). 4. Orbene, fatte queste generalissime precisazioni, ben presenti alla Corte territoriale, va rilevato che, contrariamente a quanto dedotto dal ricorrente, la decisione impugnata si fa carico di valutare la sussistenza concreta dell'elemento soggettivo, non evincendolo semplicemente dalla materialità della dichiarazione inveritiera, ma sottolineando il suo chiarissimo contenuto, stante l'indicazione per di un reddito 'pari a zero' è riferito esplicitamente al periodo di imposta relativo all'anno 2013 e non all'anno 2014. L'inequivocabilità della dichiarazione allegata all'istanza di ammissione viene assunta dal giudice di seconda cura quale indice della consapevolezza e della volontà di rendere una falsa dichiarazione, posto che la giustificazione addotta circa il convincimento sull'obbligo di indicare i redditi dell'anno corrente, cioè del 2014, pari a zero, e non quelli risultanti dall'ultima 4 dichiarazione reddituale, ai sensi dell'art. 76, comma 1 d.P.R. 115/2002, è smentita proprio dall'indicazione dell'assenza di reddito per l'anno 2013, sottoscritta dall'interessato. A ciò, inoltre, la Corte aggiunge che l'allegazione della supposta dimenticanza dei redditi percepiti nell'anno 2013, nel corso del quale il ricorrente aveva lavorato per sei-sette mesi, è elemento insuscettibile di valutazione al fine di escludere la volontarietà della dichiarazione, posto che una simile macroscopica obliterazione è del tutto incompatibile con il breve tempo trascorso. Si tratta di argomentazioni incensurabili in questa sede in quanto relativa alla giustificazione della sussistenza dell'elemento soggettivo del dolo, che viene desunto dal compendio probatorio, attraverso un ragionamento logico dotato di piena coerenza. 5. Il secondo motivo è inammissibile. La contestazione sulla corrispondenza alla verità sui dati reddituali riferiti dal funzionario dell'Agenzia dell'Entrate, da cui il ricorrente pretende di trarre il mancato superamento del ragionevole dubbio di colpevolezza, è fondata su congetture, rispetto alle quali il medesimo non offre alcun aggancio probatorio, finendo per formulare mere illazioni, del tutto incapaci di destrutturare la ricostruzione probatoria lucidamente esposta dalla sentenza impugnata. 6. Il terzo motivo è inammissibile. I motivi nuovi presentati in appello e qui riproposti con il ricorso ed i motivi aggiunti, non possono ritenersi ammissibili. Come chiarito da un risalente sentenza delle Sezioni Unite, mai superata dalla giurisprudenza successiva ""I ""motivi nuovi"" a sostegno dell'impugnazione, previsti tanto nella disposizione di ordine generale contenuta nell'art. 585, quarto comma, cod. proc. pen., quanto nelle norme concernenti il ricorso per cassazione in materia cautelare (art. 311, quarto comma, cod. proc. pen.) ed il procedimento in camera di consiglio nel giudizio di legittimità (art. 611, primo comma, cod. proc. pen.), devono avere ad oggetto i capi o i punti della decisione impugnata che sono stati enunciati nell'originario atto di gravame ai sensi dell'art. 581, lett. a), cod. proc. pen. (Sez. U, Sentenza n. 4683 del 25/02/1998, Bono e altri, Rv. 210259; cfr. più recentemente, ex multis Sez. 2, Sentenza n. 53630 del 17/11/2016, Rv. 268980; Sez. 2, Sentenza n. 17693 del 17/01/2018, Rv. 272821). In altri termini ""In tema di termini per l'impugnazione, la facoltà del ricorrente di presentare motivi nuovi incontra il limite del necessario riferimento ai motivi principali dei quali i motivi ulteriori devono rappresentare mero sviluppo o migliore esposizione, anche per ragioni eventualmente non evidenziate, ma sempre ricollegabili ai capi e ai punti già dedotti; ne consegue che sono ammissibili soltanto motivi aggiunti con i quali, a fondamento del ""petitum"" dei motivi principali, si alleghino ragioni di carattere giuridico diverse o ulteriori, ma non anche motivi con i quali si intenda allargare l'ambito del predetto ""petitum"", 5 introducendo censure non tempestivamente formalizzate entro i termini per l'impugnazione. (Sez. 2, Sentenza n. 1417 del 11/10/2012, dep. 11/01/2013 Rv. 254301). 7. Nel caso di specie, al contrario, i nuovi motivi formulati dal ricorrente in sede di appello introducono proprio ragioni di censura, non formulate con l'atto di gravame. Essi ineriscono, infatti, all'inammissibilità dell'istanza di ammissione al gratuito patrocinio, per difetto dei requisiti formali e sostanziali dell'autodichiarazione sui redditi, in quanto sfornita delle caratteristiche previste dall'art. 79, comma 1 lett. c) d.P.R. 115/2009, secondo cui l'istanza deve essere corredata da ""una dichiarazione sostitutiva di certificazione da parte dell'interessato, ai sensi dell'articolo 46, comma 1, lettera o), del decreto del Presidente della Repubblica 28 dicembre 2000, n. 445, attestante la sussistenza delle condizioni di reddito previste per l'ammissione, con specifica determinazione del reddito complessivo valutabile a tali fini, determinato secondo le modalità indicate nell'articolo 76"". Si sostiene, da un lato, che l'assenza dell'impegno autocertificativo renda l'istanza stessa inammissibile, in quanto mancante della dichiarazione di consapevolezza delle conseguenze penali della sua falsità, ciò incidendo sull'elemento soggettivo e sulla possibilità di essere valutata dall'autorità giudiziaria. Dall'altro, si afferma che siffatto motivo sarebbe connesso, costituendone il mero sviluppo, con la deduzione, contenuta nell'appello, secondo cui nessuna dichiarazione falsa sarebbe stata rilasciata, perché sarebbe mancata la piena coscienza e volontà di commettere il reato. 8. Ora, appare evidente che il profilo sottoposto, attenendo alla materialità del documento allegato all'istanza è 'diverso' da quello introdotto con l'appello, con il quale non si fa diretto riferimento all'inammissibilità dell'istanza per difetto del requisito formale. Ciò basta per ritenere inammissibili i motivi nuovi. 9. Nondimeno, anche volendo prendere in considerazione l'oggetto della doglianza, va rilevato che il testo dell'art. 95 cit. che così recita ""La falsità o le omissioni nella dichiarazione sostitutiva di certificazione, nelle dichiarazioni, nelle indicazioni e nelle comunicazioni previste dall'articolo 79, comma 1, lettere b), c) e d), sono punite con la reclusione da uno a cinque anni e con la multa da euro 309,87 a euro 1.549,37. La pena è aumentata se dal fatto consegue l'ottenimento o il mantenimento dell'ammissione al patrocinio; la condanna importa la revoca, con efficacia retroattiva, e il recupero a,  carico del responsabile delle somme corrisposte dallo Stato"" consente di superare la censura. Invero, la disposizione non fa riferimento alla sola autocertificazione, ma a tutte le indicazioni e comunicazione di cui alle lett. a), b) e c) dell'art. 79, così ricomprendendo anche la comunicazione dei redditi, ancorché non contenuta in 6 un'autocertificazione, posto che viene punita ogni falsa dichiarazione, anche priva dei requisiti formali previsti, idonea a trarre in inganno l'autorità decidente. 10. Al rigetto del ricorso consegue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso il 24/11/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s60@a2021@n47068@tS.clean.pdf,"SENTENZA sul ricorso proposto da Levi Sergio Raimondo nato a Torino il 23/5/1952 avverso la sentenza emessa 1'11 febbraio 2021 dalla Corte di appello di Torino; visti gli atti, la sentenza impugnata e il ricorso; udita la relazione del Consigliere Debora Tripiccione; lette le richieste del Pubblico Ministero, in persona del Sostituto Procuratore Generale, Luigi Orsi, che ha concluso chiedendo l'annullamento senza rinvio della sentenza impugnata per insussistenza del fatto e, in via subordinata, per sopravvenuta prescrizione del reato. RITENUTO IN FATTO 1.Con la sentenza impugnata la Corte di appello di Torino ha confermato la sentenza del Tribunale di Torino con la quale Sergio Raimondo Levi è stato dichiarato colpevole Penale Sent. Sez. 6   Num. 47068  Anno 2021Presidente: FIDELBO GIORGIORelatore: TRIPICCIONE DEBORAData Udienza: 26/11/2021del reato di cui agli artt. 81 cpv. e 348 cod. pen. e condannato alla pena ritenuta di giustizia con il beneficio della sospensione condizionale. Secondo la concorde ricostruzione dei giudici di merito il Levi, benché sospeso per morosità dall'Ordine degli psicologi del Piemonte con decorrenza dal 13 dicembre 2004, ha svolto la professione di psicoanalista attraverso la somministrazione del test di Rorshach a Lucia Randone, Eje Banner Sclaverano ed Elena Cascino, l'avvio con la prima e la terza di un percorso ""terapeutico"" (protrattosi rispettivamente dall'ottobre al dicembre 2013 e da settembre 2012 a luglio 2013) e di una serie di ""colloqui"" con il secondo, svolti nell'arco di circa sei mesi (che la sentenza di primo grado colloca, comunque, entro il 2013). La sentenza di primo grado ha, inoltre, assolto il Levi dal medesimo reato, con riferimento alle condotte tenute nei confronti di Francesca Celano, Marilisa Ferrara, Barbara Nido e Nunzialinda Maria Bennardi, perché il fatto non sussiste, ed ha dichiarato non doversi procedere con riferimento alla condotta tenuta nei confronti di Julia Andreaa Leanca per intervenuta prescrizione del reato. 2. Propongono ricorso per cassazione i difensori di fiducia di Sergio Raimondo Levi, avv. Aldo Barra e avv. Carlo Rolle, articolando tre motivi, di seguito illustrati nei limiti strettamente necessari alla motivazione. 2.1 Con il primo motivo deducono il vizio di violazione di legge in relazione agli artt. 348 cod. pen., 2, legge 3 agosto 1949 n. 536, 1, 3, 26 e 27, legge 18 febbraio 1989, n. 56, nonché all'art. 5, legge 20 marzo 1865, n. 2248, all. E. Richiamando la giurisprudenza delle Sezioni Unite civili di questa Corte (Sez. U., n. 11622 del 1997), si afferma che i Giudici del merito hanno omesso di disapplicare il provvedimento amministrativo di sospensione dall'albo nonostante la sua illegittimità in quanto emesso in assenza dell'avvio di un procedimento disciplinare e, dunque, in violazione del diritto di difesa del ricorrente. Con il secondo motivo si deducono i vizi di violazione di legge e di manifesta illogicità della motivazione relativa alla qualificazione delle condotte tenute dal ricorrente come atti riconducibili alla professione di psicologico piuttosto che quali espressione di interazioni dovute a ragioni di carattere amicale, culturale o foci causa, connotazione, questa, desumibile dall'analisi delle deposizioni rese dai testi Randone, Guarinoni e Cascino. Si afferma, inoltre, quanto alla posizione di Sclaverano, la gratuità ed il ""carattere amichevole"" dell'opinione espressa su richiesta della madre del ragazzo. 2 Con il terzo motivo di ricorso deducono, in via subordinata, l'omessa rilevazione della prescrizione del reato da parte della Corte di appello con riferimento alle condotte relative alle posizioni di Sclaverano (il cui padre colloca i ""colloqui"" con il Levi nell'anno 2011) e Cascino la quale ha dichiarato che la terapia avviata con il Levi ebbe termine nel luglio 2013. CONSIDERATO IN DIRITTO 1. Il ricorso è parzialmente fondato con riferimento al terzo motivo. La sentenza impugnata va, pertanto, annullata senza rinvio perché il reato è estinto per prescrizione. 2. Il primo motivo di ricorso è infondato. Il ricorrente lamenta la violazione di legge in cui sarebbe incorsa la sentenza impugnata omettendo di disapplicare il provvedimento di sospensione del Levi dall'ordine degli Psicologi, nonostante questo sia stato adottato senza l'osservanza delle forma del procedimento disciplinare. Tale questione è stata ritenuta infondata dalla Corte territoriale in considerazione di due ordini di ragioni. Innanzitutto, si è rilevato che non sussiste alcun principio di prova in merito alla dedotta illegittimità del provvedimento di sospensione del Levi dall'ordine professionale (provvedimento che, peraltro, il ricorrente ha omesso di allegare al ricorso). In secondo luogo, la Corte ha considerato la condotta acquiescente del Levi rispetto alle determinazioni assunte nei suoi confronti dal Consiglio dell'Ordine, avendo lo stesso ammesso l'addebito disciplinare (l'omessa corresponsione del contributo per l'iscrizione all'albo) e successivamente sanato la sua morosità. Così facendo, la sentenza impugnata non è incorsa in alcuna violazione di legge, avendo valorizzato la valenza preclusiva del comportamento di totale acquiescenza rispetto al provvedimento disciplinare, manifestato dal Levi nel corso di oltre un decennio, atteso che, a fronte di un provvedimento emesso nel 2004, di cui non si contesta l'omessa comunicazione, il ricorrente non ha presentato alcuna impugnazione, avendo, anzi, sostanzialmente ammesso la fondatezza dell'addebito disciplinare e successivamente sanato la propria condizione di morosità. Va, infatti, rammentato che, con riferimento al caso in esame, ai sensi dell'art. 26, comma 2, della legge n. 18 febbraio 1989, n. 56 (Ordinamento della professione di psicologo), l'unico presupposto previsto per l'inflizione della sanzione disciplinare della 3 sospensione dall'esercizio professionale è la morosità per oltre due anni nel pagamento dei contributi dovuti all'ordine. In tale ipotesi la sospensione non è soggetta a limiti di tempo ed è revocata con provvedimento del presidente del consiglio dell'ordine, quando l'iscritto dimostra di aver corrisposto le somme dovute. 3. Il secondo motivo di ricorso è inammissibile. Entrambe le sentenze di merito hanno affermato la penale responsabilità del Levi ricostruendone la condotta sulla base delle testimonianze assunte nel corso del dibattimento di primo grado. In particolare, quanto alla posizione di Lucia Randone, è emerso che il Levi, dopo averle somministrato il test di Rorshach e formulato una diagnosi di ""gravi disturbi psichici riassunti nella confabulazione fantastica"", ha effettuato con la donna una serie di colloqui a titolo gratuito dall'ottobre al dicembre 2013; quanto a Sclaverano Eje Baner, il Levi, dopo avergli somministrato il medesimo test ed illustrato al padre la patologia da curare, ha effettuato con il ragazzo circa dieci o venti colloqui, intorno al 2012-2013, percependo dal padre del giovane la somma complessiva di 500 euro; analogamente, quanto ad Elena Cascino, il Levi, dopo averle somministrato il test di Rorschach, ha intrattenuto dei colloqui psicologi a titolo gratuito dal settembre 2012 al luglio 2013. Tali ""prestazioni"", sebbene rese in alcuni casi a titolo gratuito, sono state coerentemente ricondotte nell'ambito delle attività riservate ai soggetti iscritti all'albo degli psicologi sulla base dell'ampia nozione della professione di psicologo contenuta all'art. 1 della legge n. 56 del 1989 a mente del quale ""La professione di psicologo comprende l'uso degli strumenti conoscitivi e di intervento per la prevenzione, la diagnosi, le attività di abilitazione-riabilitazione e di sostegno in ambito psicologico rivolte alla persona, al gruppo, agli organismi sociali e alle comunità."". A fronte di tale compiuta e coerente ricostruzione e qualificazione delle condotte ascritte, il Levi, senza contestare l'attendibilità dei testimoni escussi né le condotte attribuitegli, si è limitato a prospettare una diversa lettura dei fatti, da inquadrare in un contesto amicale o culturale, ma non di tipo professionale. Si tratta di censure che esorbitano dal perimetro del giudizio di legittimità in quanto, lungi dal dedurre un vizio di motivazione, sono esclusivamente volte a sovrapporre una propria personale interpretazione delle risultanze probatorie rispetto a quella concordemente adottata dai Giudici di merito. Secondo la consolidata giurisprudenza di questa Corte, dal Collegio pienamente condivisa, al giudice di legittimità è preclusa la rilettura degli elementi di fatto posti a fondamento della decisione impugnata e l'autonoma adozione di nuovi e diversi 4 Il Consiglier~e DeP do e parametri di ricostruzione e valutazione dei fatti, indicati dal ricorrente come maggiormente plausibili o dotati di una migliore capacità esplicativa, dovendosi essa limitare al controllo se la motivazione dei giudici del merito sia intrinsecamente razionale e capace di rappresentare e spiegare l'iter logico seguito (tra le tante, Sez. 6 , n. 5465 del 04/11/2020, dep. 2021, Rv. 280601; Sez. 6, n. 47204 del 07/10/2015, Musso, Rv. 265482; Sez. 1, n. 42369 del 16/11/2006, De Vita, Rv. 235507 ). 4. Va, tuttavia, rilevata, in accoglimento del terzo motivo di ricorso, la sopravvenuta estinzione per prescrizione del reato. Tenuto conto, infatti, che tutte le condotte per le quali il Levi è stato condannato risultano consumate fino all'anno 2013, la prescrizione deve ritenersi maturata il 30 giugno 2021. Peraltro, quand'anche si volesse considerare la data di accertamento del reato indicata nel capo di imputazione (12 marzo 2014), la prescrizione dovrebbe, comunque, ritenersi maturata alla data del 12 settembre 2021. P.Q.M. Annulla senza rinvio la sentenza impugnata perché il reato è estinto per prescrizione. Così deciso il 26 novembre 2021 Il Presidente Gior/5""gio Fidelbo  i i "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46543@tO.clean.pdf,"ORDINANZA sul ricorso proposto da: PADOVAN MARCO nato a SAN DANIELE DEL FRIULI il 26/02/1977 avverso la sentenza del 02/12/2020 della CORTE APPELLO di TRIESTE dato avviso alle parti; udita la relazione svolta dal Consigliere GIOVANNI LIBERATI; Penale Ord. Sez. 7   Num. 46543  Anno 2021Presidente: RAMACCI LUCARelatore: LIBERATI GIOVANNIData Udienza: 26/11/2021RITENUTO IN FATTO Con la sentenza indicata in epigrafe la Corte d'appello di Trieste ha respinto l'impugnazione proposta da Marco Padovan nei confronti della sentenza del 15/1/2019 del Giudice dell'udienza preliminare del Tribunale di Udine, con la quale lo stesso, a seguito di giudizio abbreviato, era stato condannato alla pena di 2 anni di reclusione e 4.000 euro di multa in relazione al reato di cui all'art. 73 d.P.R. 309/90 (ascrittogli per avere detenuto a fine di cessione in 17 buste di cellophane 2.120 chilogrammi di marijuana, pari a 5.205,6 dosi medie singole). Avverso tale sentenza l'imputato ha proposto ricorso per cassazione, lamentando, con un primo motivo, l'errata applicazione dell'art. 73, commi 1 e 5, d.P.R. 309/90, con riferimento alla esclusione della configurabilità della ipotesi del fatto di lieve entità, cui la Corte territoriale era pervenuta sulla base del solo dato ponderale, ritenuto dimostrativo della destinazione allo spaccio, benché tale elemento non sia, di per sé solo, indicativo di tale finalità, non essendo stato considerato il comportamento collaborativo del ricorrente, che in occasione dell'accesso della polizia giudiziaria presso la sua abitazione aveva immediatamente riconosciuto di detenere circa 2 chili di marijuana, destinata al suo consumo personale; con un secondo motivo ha lamentato un vizio della motivazione in relazione al medesimo aspetto, essendo illogica l'esclusione della destinazione al solo consumo personale della sostanza detenuta dal ricorrente presso la propria abitazione, in quanto fondata sulla rapida degradabilità di tale sostanza, di cui il ricorrente non era al corrente, facendo ricorso alla marijuana per i gravi problemi di deambulazione da cui era da tempo afflitto. CONSIDERATO IN DIRITTO Il ricorso è manifestamente infondato. Entrambi i motivi sono volti a sindacare sul piano del merito la valutazione di non lieve entità del fatto, che è stata fondata, correttamente e in modo logico, sul rilevante dato ponderale e sul possesso di un bilancino di precisione, dimostrativi sia del fine di spaccio sia della non modesta rilevanza di tale attività, posto che dalla sostanza detenuta dal ricorrente erano ricavabili oltre 5.200 dosi singole, quantitativo incompatibile con il consumo personale ma anche con una offesa modesta al bene giuridico protetto, per la potenziale diffusività tra un numero significativo di consumatori del grande quantitativo di sostanza detenuta dal ricorrente. Sono chiaramente insussistenti, dunque, la violazione di legge penale e il vizio della motivazione denunciati dal ricorrente, posto che la Corte territoriale ha confermato la destinazione allo spaccio e l'esclusione della lieve entità della condotta sulla base di un apprezzamento razionale degli elementi disponibili, in particolare del rilevante dato ponderale, considerato coerentemente al consolidato orientamento della giurisprudenza 1 di questa Corte, secondo cui il dato ponderale può assumere comunque valore negativo assorbente (v. Sez. U, n. 51063 del 27/09/2018, Murolo, Rv. 274076). Alla declaratoria dell'inammissibilità consegue, a norma dell'art. 616 cod. proc. pen., l'onere delle spese del procedimento nonché quello del versamento della somma, in favore della Cassa delle ammende, equitativamente fissata in tremila euro. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso in Roma, il 26 novembre 2021 Il Consigliere estensore "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46551@tO.clean.pdf,"ORDINANZA sul ricorso proposto da: ORHA JOHN nato il 16/03/1986 avverso la sentenza del 29/06/2021 del GIP TRIBUNALE di PARMA udita la relazione svolta dal Consigliere GIOVANNI LIBERATI; Penale Ord. Sez. 7   Num. 46551  Anno 2021Presidente: RAMACCI LUCARelatore: LIBERATI GIOVANNIData Udienza: 26/11/2021RITENUTO IN FATTO Con la sentenza indicata in epigrafe il Giudice per le indagini preliminari del Tribunale di Parma ha applicato a John Orha, su sua richiesta ai sensi dell'art. 444 cod. proc. pen., la pena di 3 anni di reclusione e 3.000 euro di multa, in relazione ai reati di cui agli artt. 73, commi 1 e 4, d.P.R. 309/90 e 337 cod. pen. Avverso tale sentenza l'imputato ha proposto ricorso per cassazione, lamentando l'errata applicazione dell'art. 73, comma 5, d.P.R. 309/90, a causa della mancata qualificazione della condotta di detenzione a fine di spaccio di stupefacenti come fatto di lieve entità, trattandosi della detenzione di hashish, in relazione al quale il ricorrente era stato solamente un ""corriere"" diretto da terzi. CONSIDERATO IN DIRITTO Il ricorso è manifestamente infondato. Deve rammentarsi che, secondo quanto previsto dall'art. 448, comma 2 bis, cod. proc. pen. - disposizione introdotta con la I. 23 giugno 2017, n. 103 -, il pubblico ministero e l'imputato possono ricorrere per cassazione nei confronti della sentenza di applicazione della pena su richiesta solo per motivi attinenti all'espressione della volontà dell'imputato stesso, al difetto di correlazione tra richiesta e sentenza, all'erronea qualificazione giuridica del fatto e all'illegalità della pena o della misura di sicurezza. Tale disposizione, ai sensi dell'art. 1, comma 51, della citata legge n. 103 del 2017, si applica ai procedimenti - come il presente - per i quali la richiesta di patteggiamento sia stata avanzata successivamente al 3 agosto 2017. Va aggiunto, alla luce delle doglianze formulate da ricorrente, che l'errata qualificazione giuridica del fatto contestato ricorre quando si denunci un errore manifesto e tale, quindi, da far ritenere che vi sia stato un indebito accordo non sulla pena ma sul reato, che è da escludere, anche sotto il profilo del difetto di motivazione, qualora la diversa qualificazione presenti oggettivi margini di opinabilità (Sez. 3, n. 44278 del 23/10/2007, Benha, Rv. 238286; Sez. 6, n. 45688 del 20/11/2008, Bastea, Rv. 241666; Sez. 6, n. 15009 del 27/11/2012, dep. 02/04/2013, Bisignani, Rv. 254865, nella quale è stato precisato che la verifica sull'osservanza della previsione contenuta nell'art. 444, comma 2, cod. proc. pen. deve essere compiuta esclusivamente sulla base dei capi di imputazione, della succinta motivazione della sentenza e dei motivi dedotti nel ricorso; Sez. 7, Ordinanza n. 39600 del 10/09/2015, Casarin, Rv. 264766, che ha ulteriormente chiarito che la possibilità di ricorrere per cassazione deducendo l'erronea qualificazione del fatto contenuto in sentenza è limitata ai casi in cui tale qualificazione risulti, con indiscussa immediatezza, palesemente eccentrica rispetto al contenuto del capo di imputazione, dovendo in particolare escludersi l'ammissibilità dell'impugnazione che richiami, quale necessario passaggio logico del motivo di ricorso, aspetti in fatto e probatori che non risultino con immediatezza dalla contestazione; Sez. 6, Ordinanza n. 7. 1 3108 del 08/01/2018, Antoci, Rv. 272252; Sez. 3, n. 23150 del 17/04/2019, El Zitouni, Rv. 275971). Nel caso in esame il ricorrente non ha posto a sostegno del suo ricorso alcuna della ipotesi per le quali è attualmente consentito il ricorso per cassazione avverso sentenze di applicazione della pena su richiesta, non avendo sollevato questioni attinenti all'espressione della propria volontà, al difetto di correlazione tra richiesta e sentenza, all'erronea qualificazione giuridica del fatto e all'illegalità della pena o della misura di sicurezza, ma solo, peraltro genericamente e in modo assertivo, la mancata qualificazione della condotta di detenzione di stupefacenti ai sensi dell'art. 73, comma 5, d.P.R. 309/90, richiedendo, però, una rivalutazione degli elementi considerati per escludere tale ipotesi: si tratta di doglianze non consentite nel giudizio di legittimità avverso sentenze di applicazione della pena su richiesta, non essendo stato prospettato un errore manifesto ma chiesta una rivalutazione della condotta, con la conseguente inammissibilità del ricorso. Alla declaratoria dell'inammissibilità consegue, a norma dell'art. 616 cod. proc. pen., l'onere delle spese del procedimento nonché quello del versamento della somma, in favore della Cassa delle ammende, equitativamente fissata in tremila euro. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso in Roma, il 26 novembre 2021 / "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46585@tO.clean.pdf,"ORDINANZA sul ricorso proposto da: AYARI TAREK - C.U.I. 01BD783 nato il 16/07/1975 avverso la sentenza del 02/03/2021 della CORTE APPELLO di FIRENZE dato avviso alle parti; udita la relazione svolta dal Consigliere ANTONELLA DI STASI; Penale Ord. Sez. 7   Num. 46585  Anno 2021Presidente: LIBERATI GIOVANNIRelatore: DI STASI ANTONELLAData Udienza: 03/12/2021RITENUTO IN FATTO 1. Con sentenza pronunciata in data 02/03/2021, la Corte di appello di Firenze confermava la sentenza del 23/01/2017 del Tribunale di Firenze con la quale l'attuale ricorrente, all'esito di giudizio abbreviato, era stato dichiarato responsabile del reato di cui agli artt. 73, comma 5, d.P.R. n. 309/1990 - per illecita detenzione di sostanza stupefacente del tipo eroina- e condannato alla pena di mesi dieci di reclusione ed euro 2.000,00 di multa. 2. Avverso la sentenza, l'imputato ha proposto ricorso per cassazione, per il tramite del difensore di fiducia, e ne ha chiesto l'annullamento, articolando due motivi: con il primo motivo lamenta vizio di motivazione in relazione all'affermazione di responsabilità e con il secondo motivo deduce violazione di legge e vizio di motivazione in ordine al diniego di applicazione delle circostanze attenuanti generiche. CONSIDERATO IN DIRITTO 1. Il ricorso va dichiarato inammissibile. 2. Il primo motivo di ricorso è manifestamente infondato. Secondo la consolidata di questa Corte, in materia di stupefacenti, il possesso di un quantitativo di droga superiore al limite tabellare previsto dal D.P.R. n. 309 del 1990, art. 73, comma 1 bis, lett. a), se da solo non costituisce prova decisiva dell'effettiva destinazione della sostanza allo spaccio, può comunque legittimamente concorrere a fondare, unitamente ad altri elementi, tale conclusione (Sez.3, n.46610 del 09/10/2014, Rv.260991; Sez. 6, n. 11025 del 06/03/2013, De Rosa e altro, Rv. 255726; Sez.6, n.2652 del 21/11/2013, dep.21/01/2014, Rv. 258245; Sez.6, n.6575 del 10/01/2013, Rv.254575; Sez.6,n.4613 del 25/01/2011, Rv.249346; Sez.6, n.12146 del 12/02/2009, Rv.242923); nella specie, nella sentenza impugnata si dà rilievo sia al quantitativo di sostanza stupefacente detenuto che alle modalità di confezionamento e detenzione della sostanza (portata in tasca, in un bar, suddivisa in quattro dosi), circostanze che, congiuntamente valutate, rendevano inverosimile la destinazione ad uso personale e comprovavano l'illecita detenzione della sostanza stupefacente. Il ricorrente si dilunga in considerazioni in punto di fatto, improponibili in sede di legittimità. 3. Il secondo motivo di ricorso è manifestamente infondato. Va ricordato il principio secondo cui l'obbligo di analitica motivazione in materia di circostanze attenuanti generiche qualifica la decisione circa la sussistenza delle condizioni per concederle e non anche la decisione opposta (così sez. 2, n. 38383 del 10.7.2009, Squillace ed altro, Rv. 245241); ne consegue che è assolutamente sufficiente che il giudice si limiti a dar conto, come nel caso in esame, di avere ritenuto l'assenza di elementi o circostanze 2 positive a tale fine (Sez.3, n.44071 del 25/09/2014, Rv.260610; Sez. 1,n.39566 del 16/02/2017, Rv.270986). 4. Tenuto conto della sentenza 13 giugno 2000, n. 186, della Corte costituzionale e rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa nella determinazione della causa di inammissibilità», alla declaratoria dell'inammissibilità medesima consegue, a norma dell'art. 616 cod. proc. pen., l'onere delle spese del procedimento nonché quello del versamento della somma, in favore della Cassa delle ammende, equitativamente fissata in euro tremila. P.Q.M. Dichiara inammissibile il ricorso e condanna il ricorrente al pagamento delle spese processuali e al versamento della somma di euro tremila alla Cassa delle ammende. Così deciso, 03/12/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s20@a2021@n46871@tS.clean.pdf,"SENTENZA sul ricorso proposto da: GHAZY SALAH nato il 24/09/1997 avverso la sentenza del 13/01/2020 della CORTE APPELLO di LECCE visti gli atti, il provvedimento impugnato e il ricorso; udita la relazione svolta dal Consigliere GIUSEPPE COSCIONI; lette le conclusioni del Pubblico Ministero, in persona del Sostituto Procuratore PAOLA MASTROBERARDINO, che ha chiesto dichiararsi inammissibile il ricorso; letta la memoria conclusionale del difensore del ricorrente, Avv. DIEGO CISTERNINO, che ha insistito nei motivi di ricorso; 7'  Ł \\,14\r\i` Penale Sent. Sez. 2   Num. 46871  Anno 2021Presidente: MESSINI D'AGOSTINI PIERORelatore: COSCIONI GIUSEPPEData Udienza: 03/12/2021RITENUTO IN FATTO 1. Il difensore di Ghazy Salah ricorre per cassazione avverso la sentenza della Corte di Appello di Lecce del 13/01/2020, che aveva confermato la sentenza di primo grado con la quale il giudice per le indagini preliminari aveva condannato Ghazy per tentata rapina aggravata e lesioni ai danni di Rizzo Francesca e lesioni ai danni di Rizzo Michele; secondo le sentenze di merito, Ghazy, alle ore 01.30 del 25 dicembre 2018, aveva aggredito Rizzo Francesca tentando di strapparle di mano il telefonino e, una volta rintracciato alle ore 03.00 dal fratello della Rizzo, Michele, lo aveva colpito con una bottiglia di plastica alla tempia sinistra. 1.1 Al riguardo il difensore lamenta che la Corte di appello aveva ritenuto infondata la censura difensiva relativa alla mancanza di riscontri della violenza fisica asseritamente subita dalla persona offesa, malgrado le incongruenze tra le modalità riferite dalla stessa, che sarebbe stata colpita con calci alla pancia e ripetutamente sbattuta in terra dal suo aggressore, ed il referto medico in atti, che evidenziava soltanto una algia a livello degli arti inferiori, negando algie in altri distretti corporei; la motivazione della Corte era illogica anche nella parte in cui aveva ritenuto irrilevante la mancanza di lividi in quanto la persona offesa avrebbe potuto indossare abiti pesanti capaci di attutire i colpi, quando non vi era stato alcun accertamento né sulle condizioni meteo né sugli abiti indossati dalla persona offesa; non si comprendeva poi come l'assistente di polizia Gagliardi, colpito dal ricorrente un'ora dopo l'aggressione subita dalla Rizzo, manifestasse invece i segni dei colpi malgrado indossasse la divisa invernale. 1.2 n difensore eccepisce come non vi fosse alcuna prova che la violenza posta in essere da Ghazy fosse finalizzata ad impossessarsi del cellulare della Rizzo: sotto il profilo logico era impossibile che la Rizzo, sbattuta più volte a terra dal suo aggressore (come da lei denunciato), fosse riuscita a tenere in mano il suo telefono cellulare: o l'imputato non aveva mai sbattuto per terra la Rizzo, che quindi aveva potuto tenere in mano il telefono cellulare, oppure la aveva sbattuta per terra e quindi la Rizzo non poteva aver tenuto in mano il telefono, per cui - a tutto concedere- si vedeva in una ipotesi di furto con strappo, non potendosi affermare che la res (il cellulare) fosse particolarmente aderente al corpo del possessore e la violenza, diretta al cellulare, si fosse estesa alla persona. 1.3 II difensore osserva che secondo la Corte di appello dovevano ritenersi infondate le eccezioni relative alla inattendibilità del teste Rizzo Michele, fondata sul fatto che costui aveva denunciato anche di essere stato minacciato da Ghazy con un coltello, affermazione del tutto infondata, tanto che il Pubblico Ministero nulla aveva contestato al riguardo; a ciò si aggiungeva che dall'esame degli atti utilizzabili, stante la scelta del rito abbreviato, non risultava il verbale di sommarie informazioni rese da Pepe Desireè, che avrebbe confermato la minaccia, atto -contrariamente a quanto ritenuto dalla Corte di appello- decisivo per la ricostruzione della vicenda, visto che il Pubblico Ministero non aveva ritenuto credibile né Rizzo Michele, né Pepe Desireè. 1.4 II difensore rileva che la Corte di appello aveva ritenuto irrilevante il fatto che Rizzo Francesca avesse riconosciuto Ghazy dopo che era stata avvisata che l'uomo era stato probabilmente individuato e fermato; ciò che si contestava era però l'inutilizzabilità del verbale di individuazione fotografica per violazione degli artt. 213 e 214 cod.proc.pen. per il mancato rispetto degli ulteriori adempimenti previsti dall'art. 213 comma 1 cod.proc.pen. in quanto Rizzo Francesca aveva omesso di riferire, quale circostanza idonea ad influire sulla attendibilità del riconoscimento, che quando il fratello le aveva telefonato, le aveva riferito di portarsi in Questura perché il suo aggressore era stato fermato dalla polizia dopo essere stato riconosciuto da lui; erroneamente la Corte di appello aveva ritenuto che non fosse necessaria la descrizione delle fattezze fisiche del soggetto indagato. 2. Il Procuratore generale depositava conclusioni scritte, con le quali chiedeva dichiararsi inammissibile il ricorso; il difensore depositava memoria conclusionale, nella quale insisteva per l'accoglimento dei motivi di ricorso. CONSIDERATO IN DIRITTO 1.11 ricorso deve essere dichiarato inammissibile. 1.1 Con riferimento alle censure di cui al ricorso, se ne deve rilevare la natura meramente fattuale, in quanto con esse il ricorrente propone, peraltro genericamente, una mera rivalutazione del compendio probatorio, non consentita in questa sede, stante la preclusione, per il giudice di legittimità, di sovrapporre la propria valutazione delle risultanze processuali a quella compiuta nei precedenti gradi di merito, e considerato che, in tal caso, si demanderebbe alla Cassazione il compimento di una operazione estranea al giudizio di legittimità, quale è quella di reinterpretazione degli elementi di prova valutati dal giudice di merito ai fini della decisione (cfr. ex plurinnis,Cass.,sez.VI,22/01/2014,n. 10289). Ciò premesso, il primo motivo di ricorso propone inammissibili valutazioni alternative a quelle delle sentenze di merito, proponendo una comparazione tra due azioni violente di tipo diverso compiute dal ricorrente, l'una ai danni di Rizzo Francesca, sbattuta per terra, e l'altra ai danni dell'assistente capo Gagliardi, 3 i.....M, colpito alla gamba, che quindi potevano avere effetti diversi per le persone offese. 1.2 Analogamente, relativamente al secondo motivo di ricorso, il difensore sostiene l'inattendibilità delle dichiarazioni della persona offesa Rizzo Francesca, il cui racconto è stato invece ritenuto pienamente attendibile dalla Corte di appello, visto che non era emerso alcun motivo di astio o di convenienza economica (non vi era stata costituzione di parte civile) tale da portarla renderedichiarazioni false, e quindi che nessun interesse aveva la Rizzo a sostenere che il ricorrente avesse tentato di strapparle il telefono cellulare. Con specifico riguardo a tale aspetto, il collegio condivide la giurisprudenza di questa Corte, secondo cui le regole dettate dall'art. 192, comma terzo, cod. proc. pen. non si applicano alle dichiarazioni della persona offesa, le quali possono essere legittimamente poste da sole a fondamento dell'affermazione di responsabilità, previa verifica, corredata da idonea motivazione, della credibilità soggettiva del dichiarante e dell'attendibilità intrinseca del suo racconto, che in tal caso deve essere più penetrante e rigoroso rispetto a quello a cui vengono sottoposte le dichiarazioni di qualsiasi testimone. Peraltro questa Corte, anche quando prende in considerazione la possibilità di valutare l'attendibilità estrinseca della testimonianza dell'offeso attraverso la individuazione di precisi riscontri, si esprime in termini di ""opportunità"" e non di ""necessità"", lasciando al giudice dì merito un ampio margine di apprezzamento circa le modalità di controllo della attendibilità nel caso concreto: inoltre, costituisce principio incontroverso nella giurisprudenza di legittimità l'affermazione che la valutazione della attendibilità della persona offesa dal reato rappresenta una questione di fatto che ha una propria chiave di lettura nel compendio motivazionale fornito dal giudice e non può essere rivalutata in sede di legittimità, salvo che il giudice non sia incorso in manifeste contraddizioni (ex plurimis Sez. 6, n. 27322 del 2008, De Ritis, cit.; Sez. 3, n. 8382 del 22/01/2008, Finazzo, Rv. 239342; Sez. 6, n. 443 del 04/11/2004, dep. 2005, Zamberlan, Rv. 230899; Sez. 3, n. 3348 del 13/11/2003, dep. 2004, Pacca, Rv.227493; Sez. 3, n. 22848 del 27/03/2003, Assenza, Rv. 225232). Quanto alla qualificazione dei fatti, il principio costantemente ribadito da questa Corte è quello secondo il quale ""integra il reato di furto con strappo la condotta di violenza immediatamente rivolta verso la cosa e solo in via del tutto indiretta verso la persona che la detiene, mentre ricorre il delitto di rapina quando la violenza sia stata esercitata per vincere la resistenza della persona offesa, giacché in tal caso è la violenza stessa - e non lo strappo - a costituire il mezzo attraverso il quale si realizza la sottrazione. (Fattispecie in cui la Corte ha ritenuto corretta la qualificazione come rapina del fatto commesso dall'imputato, che, mediante violenza consistita nello strattonare e scaraventare per terra la persona offesa, si impossessava dell'orologio da questa detenuto)"" (Sez. 2, Sentenza n. 2553 del 19/12/2014, Bocchetti, Rv. 262281 - 01); nel caso in esame, dalla sentenza impugnata emerge che sia stata messa in atto violenza per vincere la resistenza della persona offesa, in quanto il ricorrente buttava per terra la Rizzo e cercava di strapparle il telefono che aveva in mano, quindi con un atto che implica un esercizio di forza rivolto direttamente nei confronti della vittima per vincerne la resistenza, e non della cosa della quale il ricorrente voleva impossessarsi. 1.3 Quanto al terzo motivo di ricorso, lo stesso non si confronta con la motivazione della Corte di appello, che ha evidenziato come il racconto di Rizzo Michele sia stato riscontrato dal referto medico; conseguentemente, del tutto irrilevante era la mancanza nel fascicolo delle dichiarazioni di Pepe Desireè, visto che la motivazione della sentenza di primo grado non era basata in alcun modo sulle stesse; appare poi opportuno ricordare che il mancato deposito, unitamente alla richiesta di rinvio a giudizio, di parte della documentazione relativa alle indagini preliminari espletate non integra una causa di nullità della richiesta stessa, in quanto non prevista dalla norma, ma implica soltanto l'inutilizzabilità degli atti non trasmessi ai fini dell'emissione del decreto che dispone il giudizio (vedi sul punto Sez. 1, Sentenza n. 4071 del 04/05/2018, Rumbo, Rv. 278583 - 02). 1.4 Relativamente all'ultimo motivo di ricorso, la Corte di appello ha correttamente applicato la giurisprudenza di questa Corte secondo la quale l'individuazione fotografica non deve essere necessariamente preceduta, ai fini della sua validità, dalla descrizione delle fattezze fisiche della persona indagata, trattandosi di adempimento preliminare richiesto solo per la ricognizione di persona. (vedi, da ultimo, Sez.4, Sentenza n. 7287 del 09/12/2020, Reinhard, Rv. 280598 - 02); non si vede poi quale rilevanza potesse avere, ai fini di un riconoscimento fotografico, il fatto che la Rizzo fosse stata avvisata dal fratello che era stato fermato il suo aggressore, non risultando che Rizzo Michele ass  lo avesse descritto in qualche modo, tale da poter influenzare il successivo riconoscimento. 2.11 ricorso deve, pertanto, essere dichiarato inammissibile. Ai sensi dell'art. 616 cod. proc. pen., con il provvedimento che dichiara inammissibile il ricorso, la parte privata che lo ha proposto deve essere condannata al pagamento delle spese del procedimento, nonché - ravvisandosi profili di colpa nella determinazione della causa di inammissibilità - al pagamento a favore della Cassa delle ammende della somma di • 3.000,00 così equitativamente fissata in ragione dei motivi dedotti. P.Q. M . Dichiara inammissibile il ricorso e condanna il ricorrente al pagamento delle spese processuali e della somma di euro 3.000,00 in favore della Cassa delle ammende. Così deciso il 03/12/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s60@a2021@n47222@tS.clean.pdf,"SENTENZA sul ricorso proposto da Gallo Carmine, nato a Salerno il 28 novembre 1982 avverso la sentenza della Corte di Appello di Salerno del 13 aprile 2021 visti gli atti, il provvedimento impugnato e il ricorso; udita la relazione svolta dal consigliere Benedetto Paternò Raddusa; letta la requisitoria del Pubblico Ministero, in persona del Procuratore generale Tomaso Epidendio, che ha concluso per l'annullamento con rinvio della sentenza impugnata RITENUTO IN FATTO 1. Carmine Gallo, tramite il difensore di fiducia, impugna la sentenza descritta in epigrafe con la quale la Corte di appello di Salerno, ribaltando la decisione assolutoria resa in primo grado dal Tribunale di Salerno, lo ha condannato alla Penale Sent. Sez. 6   Num. 47222  Anno 2021Presidente: FIDELBO GIORGIORelatore: PATERNO' RADDUSA BENEDETTOData Udienza: 25/11/2021pena di giustizia ritenendolo responsabile dei fatti di detenzione a fini di spaccio di hashish e marijuana nonchè di coltivazione di marijuana allo stesso ascritti. 2.Si lamenta nel ricorso: -violazione degli artt. 178, lettera c), e 601, comma 5, cod. proc. pen. per la omessa notifica del decreto di citazione a giudizio in grado di appello al difensore di fiducia del ricorrente ( segnatamente l'avvocato Carlo Guidotti), essendo stato piuttosto instaurato il contradditorio nei confronti di un pregresso co-difensore dell'imputato (avvocato Ciociano) che, tuttavia, aveva rinunziato al mandato già nel corso del primo grado (rinunzia immediatamente operativa per la detta presenza del co-difensore all'atto della stessa) -violazione dell'ad 597 cod. proc. pen. per avere la Corte violato il principio devolutivo alla luce del tenore dell'atto di appello del Pubblico Ministero; -violazione dell'art. 603, comma 3-bis cod. proc. pen., per avere la Corte ribaltato la sentenza di primo grado senza disporre la riassunzione delle prove dichiarative assunte in primo grado avuto riguardo al tema della destinazione ad uso personale della sostanza detenuta e coltivata addotto dalla difesa sin dal primo grado; -travisamento probatorio in relazione alla ritenuta sussistenza, tra gli elementi acquisiti agli atti, di strumenti utili al confezionamento delle sostanze psicotrope diversi da un coltellino e da un bilancino, già segnalati dal primo giudice, trattandosi di risultanze non confermate dalle emergenze processuali. 3. Con memoria trasmessa via "" pec"" la dofesa ha ribadito le conclusioni esposte con il ricorso. CONSIDERATO IN DIRITTO 1. La riscontrata fondatezza del tema pregiudiziale in rito sollevato con il primo motivo di ricorso impone l'annullamento della sentenza impugnata con rinvio per nuovo giudizio alla Corte del merito competente. 2.La disamina degli atti, imposta dalla natura processuale del vizio prospettato, consente di evidenziare, in linea con quanto rimarcato dalla difesa, come in primo grado il ricorrente fosse assistito congiuntamente dall'avvocato Guidotti e dall'avvocato Ciociano ( quantomeno a far data dalla udienza del 12 maggio 2017, al cui verbale risulta allegata la nomina resa in favore dell'avvocato Guidotti). 2.1. Già nel corso del giudizio di primo grado l'avvocato Ciociano, con atto depositato il 9 aprile 2018, ebbe a rinunziare al mandato; rinunzia da ritenersi immediatamente dotata di efficacia esecutiva, giusta quanto previsto dal comma 3 dell'art. 107 cod. proc. pen. proprio in ragione della contestuale co-difesa garantita dalla presenza dell'altro difensore, all'epoca già officiato. 2 2.2. Ciò malgrado, in appello, la notifica del decreto di citazione venne effettuata in favore del difensore rinunziante e non dell'avvocato Guidotti che, all'epoca della instaurazione del giudizio di appello era rimasto l'unico a patrocinare l'imputato. Da qui la nullità correttamente prospettata, all'evidenza destinata ad inficiare la decisione impugnata, perchè assunta senza la preventiva rituale istaurazìone del contradditorio nei confronti del difensore di fiducia dell'appellato, che non ebbe a prendere parte al relativo giudizio. 2.3. Conclusione, questa, cui nel caso non può del resto ovviarsi, dando rilievo alla memoria depositata, nel corso del giudizio di appello, dall'avvocato Ciociano nell'interesse dell'appellato, malgrado la rinunzia operata in precedenza: lo scrutinio degli atti, infatti, non dà conto di un nuovo mandato difensivo all'uopo conferito dall'imputato all'avvocato Cociano, sicchè, in assenza di altri elementi, deve ritenersi che siffatta attività processuale venne realizzata in assenza del relativo rapporto fiduciario (reciso sin dal deposito della rinunzia), senza potersene estendere gli effetti all'appellato (non potendosi desumere la presenza del mandato difensivo per facta concludentia, soprattutto a fronte della formalizzazione della precedente rinunzia). Ne consegue che alla partecipazione al contraddittorio del citato difensore rinunziante (resa senza sollevare alcuna eccezione pregiudiziale) non può essere ascritto alcun rilievo sanante rispetto alla mancata instaurazione del contradditorio nei confronti dell' unico difensore di fiducia che all'epoca assisteva l'appellato ( ipotesi che per contro ben si sarebbe potuta sostenere laddove il medesimo vizio fosse stato riscontrato in costante perduranza della co-difesa connotante in origine il primo grado di giudizio). 3.Di qui l'annullamento della sentenza impugnata con rinvio per nuovo giudizio alla Corte di appello di Napoli e conseguente assorbimento delle ulteriori doglianze prospettate con il ricorso. P.Q.M. Annulla la sentenza impugnata con rinvio per nuovo giudizio alla Corte di appello di Napoli Così deciso il 25/11/2021. Il Consigliere estensore Il Pre idente "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46395@tS.clean.pdf,"SENTENZA sul ricorso proposto da: D'AGNILLO MANUEL nato a CAMPOBASSO il 28/04/1994 avverso la sentenza del 03/11/2020 della CORTE APPELLO di CAMPOBASSO visti gli atti, il provvedimento impugnato e il ricorso; trattato il procedimento con le modalità della trattazione scritta. Penale Sent. Sez. 4   Num. 46395  Anno 2021Presidente: DI SALVO EMANUELERelatore: PICARDI FRANCESCAData Udienza: 01/12/2021RITENUTO IN FATTO 1.La Corte di appello di Campobasso ha confermato la condanna di Manuel D'Agnillo alla pena sospesa di mesi 2 e giorni 20 di reclusione ed euro 600,00 di multa per il reato di cui all'art. 73, comma 5, d.P.R. 9 ottobre 1990, n. 309 (detenzione, a fini di spaccio, di circa 11,316 grammi di marijuana, corrispondenti, in considerazione del principio attivo, a 76 dosi, in data 25 ottobre 2017). 2.Avverso tale sentenza ha proposto tempestivo ricorso per cassazione, a mezzo del difensore, l'imputato, che ha dedotto: 1), 2) e 3) l'inosservanza dell'art. 73 d.P.R. n. 309 del 1990, il vizio di motivazione in ordine alla finalità di spaccio e la violazione dell'art. 192, comma 2, cod.proc.pen. relativamente al compendio probatorio, atteso che i giudici di merito hanno immotivatamente ed erroneamente escluso la finalità dell'uso personale, senza valutare gli indizi in tal senso (il mancato rinvenimento di danaro o strumenti da taglio, la disponibilità di una sola sostanza, l'attitudine del ricorrente, peraltro estremamente collaborativo con le forze dell'ordine, ad usare la marijuana ed a costituirsene una scorta personale), affermando la finalità di spaccio in base all'unico, ma insufficiente elemento indiziario del numero delle dosi, senza spiegare con quali modalità sarebbero avvenute le cessioni; 4) la manifesta illogicità della motivazione, nella parte in cui 'sono state applicate le tabelle del d.m. 11 aprile 2006, travolto dalla sentenza della Consulta n. 32 del 2014; 5) la manifesta illogicità nella parte in cui si è negata la speciale tenuità del fatto ex art. 131-bis cod.pen., argomentando esclusivamente in considerazione del superamento delle dosi consentite secondo le non più vigenti tabelle del d.m. 14 aprile 2006. 3.La Procura Generale ha concluso per l'inammissibilità del ricorso. CONSIDERATO IN DIRITTO 1.11 ricorso è inammissibile. 2. Le prime tre censure, aventi ad oggetto la ritenuta finalità di spaccio della detenzione della sostanza stupefacente, tendono ad una rivalutazione del quadro probatorio, ma non denunciano né una effettiva violazione di legge né un reale vizio di motivazione. Difatti, i giudici di merito, con argomentazioni esaustive e logiche, hanno correttamente desunto la finalità di spaccio da una pluralità di indizi gravi, precisi e concordanti e, cioè, dal numero delle dosi ricavabili dalla sostanza detenuta, dal rinvenimento sulla persona del ricorrente di un bilancino di precisione (""la cui presenza si spiega solo con l'esigenza di pesare la sostanza r 4 oggetto di cessione""), dalla circostanza che il giovane *stato sorpreso per strada, in una piazza del centro abitato, ed in orario preserale. Il ricorrente non si confronta con tale complessiva motivazione, focalizzandosi solo su alcuni degli indizi valutati e riproponendo la sua versione difensiva. Deve, pertanto, ribadirsi che è inammissibile il ricorso per cassazione quando manchi l'indicazione della correlazione tra le ragioni argomentate dalla decisione impugnata e quelle poste a fondamento dell'atto d'impugnazione, atteso che quest'ultimo non può ignorare le 1 affermazioni del provvedimento 'censurato (Sez. 2, n. 11951 del 29/01/2014, Lavorato, Rv. 259425 - 01) e che sono precluse al giudice di legittimità la rilettura degli elementi di fatto posti a fondamento della decisione impugnata e l'autonoma adozione di nuovi e diversi parametri di ricostruzione e valutazione dei fatti, indicati dal ricorrente come maggiormente plausibili o dotati di una migliore capacità esplicativa rispetto a quelli adottati dal giudice del merito (Sez. 6, n. 47204 del 07/10/2015, Musso, Rv. 265482). A ciò si aggiunga, in tema di 4 ricorso per cassazione, e inammissibile il motivo con cui si deduca la violazione dell'art. 192 cod. proc. pen., anche se in relazione agli artt. 125 e 546, comma 1, lett. e), stesso codice, per censurare l'omessa o erronea valutazione degli elementi di prova acquisiti o acquisibili, in quanto i limiti all'ammissibilità delle doglianze connesse alla motivazione, fissati specificamente dall'art. 606, comma 1, lett. e), cod. proc. pen., non possono essere superati ricorrendo al motivo di cui alla lettera c) della medesima disposizione, nella parte in cui consente di dolersi dell'inosservanza delle norme processuali stabilite a pena di nullità (Sez. U, n. 29541 del 16/07/2020, Filardo, Rv. 280027 - 04). 3. La quarta censura, avente ad oggetto l'applicazione delle tabelle di cui al d.m. 11 aprile 2006, non è pertinente rispetto alla decisione impugnata, in cui non si rinviene alcun riferimento o menzione di tali tabelle. Peraltro, il d.m. 11 aprile 2006 continua ad essere in vigore nel nostro ordinamento. Difatti, la declaratoria di illegittimità costituzionale ha travolto il sistema delle tabelle disciplinato dagli artt. 13 e 14 del d.P.R. n. 309 del 1990, ma non anche il sub sistema, previsto dall'art. 73, comma 1 bis, lett. a), concernente l'individuazione dei limiti quantitativi massimi delle sostanze stupefacenti e psicotrope riferibili ad un uso esclusivamente personale. Peraltro, l'art. 2, comma 1, del d.l. 20 marzo 2014, n. 36, convertito nella legge 16 maggio 2014, n. 79, ha espressamente previsto che riprendano a produrre effetti gli atti amministrativi adottati ai sensi del d.P.R. n. 309 del 1990 sino alla data della pubblicazione della sentenza della Consulta n. 32 del 2014, così recuperando integralmente il d.m. 11 aprile 2006 contenente «Indicazione dei limiti quantitativi massimi delle sostanze stupefacenti e psicotrope, riferibili ad un uso esclusivamente personale», su cui è stata, difatti, fondata la ricostruzione della nozione di ""ingente quantità"", pari alla moltiplicazione del valore-soglia per un fattore ricavato dalla concreta esperienza giudiziaria (cfr. da ultimo Sez. U, n. 14722 del 30/01/2020, Polito, Rv. 279005). 4. ŁAnche la quinta censura, avente ad oggetto l'art. 131-bis cod.pen., è inammissibile, atteso che la Corte territoriale non ha fatto alcun riferimento al d.m. 11 aprile 2006, avendo piuttosto valorizzato, con una motivazione del tutto ragionevole, il non trascurabile numero di dosi ricavabili dalla sostanza detenuta. Del resto, ai fini dell'applicabilità della causa di esclusione della punibilità per particolare tenuità del fatto, prevista dall'art. 131-bis cod. pen., il giudizio sulla tenuità dell'offesa dev'essere effettuato con riferimento ai criteri di cui all'art. 133, comma primo, cod. pen., ma non è necessaria la disamina di tutti gli elementi di 2 valutazione previsti, essendo sufficiente l'indicazione di quelli ritenuti rilevanti (Sez. 6, n. 55107 del 08/11/2018, Milone, Rv. 274647 - 01). 5.In conclusione, il ricorso deve essere dichiarato inammissibile ed il ricorrente condannato al pagamento delle spese processuali e, non essendovi ragioni di esonero, della sanzione pecuniaria, .che si reputa equo quantificare in eurotremila, in favore della Cassa delle ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende. Così deciso in Roma 1° dicembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211215/snpen@s60@a2021@n46013@tS.clean.pdf,"SENTENZA sul ricorso proposto dal Procuratore generale della Repubblica presso la Corte di appello di Venezia nel procedimento a carico di Ben Taieb Mohamed Tahar, nato in Tunisia il 09/07/1978 avverso la sentenza del 27/10/2021 della Corte di appello di Venezia; visti gli atti, il provvedimento impugnato e il ricorso; udita la relazione svolta dal Consigliere Ercole Aprile; letta la requisitoria del Pubblico Ministero, in persona del Sostituto Procuratore generale Simone Perelli, che ha concluso chiedendo il rigetto del ricorso; letta la memoria dell'avv. Alessandro Compagno, difensore del consegnando, che ha concluso chiedendo il rigetto del ricorso. RITENUTO IN FATTO 1. Con la sentenza sopra indicata la Corte di appello di Venezia dichiarava non sussistenti le condizioni per l'accoglimento della richiesta di consegna di cui al mandato di arresto europeo emesso dall'autorità giudiziaria francese nei Penale Sent. Sez. 6   Num. 46013  Anno 2021Presidente: COSTANZO ANGELORelatore: APRILE ERCOLEData Udienza: 14/12/2021confronti del cittadino tunisino Mohamed Tahar Ben Taieb, tratto in arresto in Italia il 28 agosto 2021 e sottoposto a misura cautelare, in seguito revocata. Rilevava la Corte di appello come il mandato di arresto europeo fosse stato emesso per dare esecuzione alla sentenza irrevocabile con la quale l'autorità giudiziaria francese aveva condannato il prevenuto in relazione al reato di detenzione di sostanza stupefacente, pronuncia con riferimento alla quale vi era un residuo di pena da espiare di dieci mesi e sette giorni di reclusione; ma come vi fossero ragioni per rifiutare la consegna, considerato che erano state chieste all'autorità giudiziaria francese informazioni specifiche in ordine all'istituto detentivo al quale l'interessato sarebbe stato destinato e al trattamento carcerario che gli sarebbe stato riservato: informazioni che non erano pervenute, in una situazione nella quale, pertanto, non poteva considerarsi venuto meno il rischio che il Ben Taieb potesse essere sottoposto a trattamenti disumani o degradanti. 2. Avverso tale sentenza ha presentato ricorso il Procuratore generale della Repubblica presso la Corte di appello di Venezia, il quale, con due distinti punti, ha dedotto la violazione di legge, in relazione agli artt. 2, 6 e 16 della legge 22 aprile 2005, n. 69, per avere la Corte territoriale erroneamente ritenuto che l'accertamento sullo stato detentivo del soggetto da consegnare fosse uno degli elementi di conoscenza necessari per dare esecuzione a un mandato di arresto europeo, che invece va eseguito con la massima urgenza; nonché per avere ingiustificatamente valorizzato ai fini della decisione i risultati di un risalente accertamento sugli istituti penitenziari francesi, effettuato dal CPT-Comitato europeo per la prevenzione della tortura nel 2019. 3. Il procedimento è stato trattato nell'odierna udienza in camera di consiglio con le forme e con le modalità di cui all'art. 23, commi 8 e 9, del decreto-legge 28 ottobre 2020, n. 137, convertito dalla legge 18 dicembre 2020, n. 176, i cui effetti sono stati prorogati dall'art. 7 del decreto-legge 23 luglio 2021, n. 105, convertito dalla legge 16 settembre 2021, n. 126. CONSIDERATO IN DIRITTO 1. Ritiene la Corte che il ricorso vada accolto, in quanto sono fondati i motivi dedotti. 2. Costituisce ius receptum nella giurisprudenza di questa Corte il principio secondo il quale, in tema di mandato di arresto europeo, ai fini della 2 configurabilità del motivo di rifiuto della consegna previsto dall'art. 18, lett. h), legge n. 69 del 2005, per accertare l'effettiva sussistenza di un pericolo di trattamento inumano e degradante, ostativo alla consegna del detenuto all'autorità dello Stato membro di emissione occorra l'acquisizione, da parte dell'autorità giudiziaria remittente, di informazioni ""individualizzate"" sul regime di detenzione. Tuttavia, tale regola vale laddove siano stati acquisiti elementi che permettano di dubitare che nelle carceri dello Stato emittente il mandato vi sia effettivamente una situazione tale da rendere concreto il rischio che le condizioni di detenzione siano contrarie all'art. 3 CEDU ovvero all'art. 4 CDFUE (in questo senso, tra le tante, Sez. 6, n. 10822 del 16/03/2021, Istrate, Rv. 280852 Sez. 6, n. 18352 del 11/06/2020, M., Rv. 279301; Sez. 6, n. 52541 del 09/11/2018, Moisa, Rv. 274296Sez. 6, n. 26383 del 05/06/2018, P.G. in proc. Chira, Rv. 273803). Di tale regula iuris la Corte di appello di Venezia non ha fatto corretta applicazione nel caso di specie, in quanto ha ritenuto di dover richiedere dall'autorità francese informazioni - poi non pervenute - sulle caratteristiche del regime detentivo al quale sarà sottoposto il prevenuto e sull'istituto dove lo stesso sarà assegnato: a tal fine valorizzando i risultati di un accertamento eseguito nel 2019 dal Comitato europeo per la prevenzione della tortura, organo del Consiglio d'Europa da cui si evinceva l'esistenza di una situazione di sovraffollamento carcerario e di fatiscenza in vari istituti di detenzione in Francia. La Corte di merito ha, infatti, omesso di considerare che, in conseguenza dell'adozione di specifici provvedimenti legislativi, aventi carattere 'strutturale' per il sistema penitenziario francese (si tratta della legge n. 403 dell'8 aprile 2021 e del connesso decreto n. 2021/1184, in vigore dal 10 ottobre 2021), l'autorità francese aveva posto rimedio alle condizioni carcerarie che in precedenza, erano state considerate possibili cause di trattamenti disumani o degradanti in violazione della CEDU: essendo stata introdotta in Francia una specifica disciplina che consente a ciascun detenuto di ottenere una verifica da parte di un giudice sulle proprie condizioni di detenzione al fine della adozione di misure di effettiva ""protezione"", quali il trasferimento, la scarcerazione con sorveglianza o la detenzione domiciliare. Si tratta di un 'meccanismo giudiziario' idoneo a garantire le ragioni del detenuto con riferimento al trattamento carcerario individualizzato, che, come tale, rendeva ingiustificata la richiesta di ulteriori informazioni rivolta dalla Corte di appello italiana all'autorità giudiziaria dello Stato emittente il mandato di arresto (in questo senso v. anche Sez. 6, n. 44934 del 01/12/2021, Forino, non mass.). 3 4. La sentenza impugnata va, dunque, annullata con rinvio ad altra sezione della Corte di appello di Venezia che nel nuovo giudizio si atterrà al principio di diritto innanzi indicato. Alla cancelleria vanno demandati gli adempimenti comunicativi di legge. P.Q.M. Annulla la sentenza impugnata e rinvia per nuovo giudizio ad altra sezione della Corte di appello di Venezia. Manda alla cancelleria per gli adempimenti di cui all'art. 22, comma 5, legge n. 69/2005. Così deciso il 14/12/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s30@a2021@n46828@tO.clean.pdf,"ORDINANZA visti gli atti, sentita la relazione fatta dal Consigliere dott. Vito Di Nicola; nel procedimento suindicato per il quale si procede de plano senza l'intervento delle parti; Penale Ord. Sez. 3   Num. 46828  Anno 2021Presidente: PETRUZZELLIS ANNARelatore: DI NICOLA VITOData Udienza: 25/11/2021RITENUTO IN FATTO E CONSIDERATO IN DIRITTO Premesso che occorre procedere alla correzione dell'errore materiale contenuto nel dispositivo trascritto sul ruolo di udienza del 28 settembre 2021 sul ricorso n. 17998/2021; Rilevato che l'art. 625-bis, comma 3, cod. proc. pen. stabilisce che l'errore materiale può essere rilevato dalla corte di cassazione, d'ufficio, in ogni momento e senza formalità; Ritenuto che si verte in una ipotesi di errore materiale, essendo stato erroneamente indicato il giudice di rinvio, e che occorre pertanto procedere alla correzione di quanto contenuto nel ruolo di udienza in relazione al ricorso n. 17998/2021 nei confronti di Rellecke Nasi Matteo, nel senso che, nel dispositivo, dove è scritto ""al tribunale di Torino competente ai sensi dell'art. 324, co. 5, c.p.p."" si legga ""alla Corte di appello di Torino in funzione di giudice dell'esecuzione""; P.Q.M. Dispone la correzione dell'errore materiale contenuto nel dispositivo trascritto su ruolo di udienza del 28/09/2021, sul ricorso n. 17998/2021 di RELLECKE NASI MATTEO, nel senso che ove è scritto ""al tribunale di Torino competente ai sensi dell'art. 324, co. 5, c.p.p."" si legga ""alla Corte di appello di Torino in funzione di giudice dell'esecuzione""; Manda alla Cancelleria per l'annotazione sull'originale. Così deciso il 25/11/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46578@tO@oY.clean.pdf,Penale Ord. Sez. 7   Num. 46578  Anno 2021Presidente: LIBERATI GIOVANNIRelatore: DI STASI ANTONELLAData Udienza: 03/12/2021
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s60@a2021@n47225@tS.clean.pdf,"SENTENZA sui ricorsi proposti da 1. Pucci Gianluca, nato a Roma il 23/09/1982 2. Di Franco Debora, nata a Roma il 21/12/1987 avverso la sentenza del 30/09/2020 della Corte di appello di Roma; visti gli atti, il provvedimento impugnato e i ricorsi; udita la relazione svolta dal Consigliere Ercole Aprile; udito il Pubblico Ministero, in persona del Sostituto Procuratore generale Elisabetta Cennicola, che ha concluso chiedendo l'inammissibilità dei ricorsi; uditi l'avv. Luigi Maurizio D'Agosto, in sostituzione dell'avv. Simonetta Galantucci, per il Pucci e l'avv. Carlo Pecoraro per la Di Franco, che hanno concluso chiedendo l'annullamento della sentenza impugnata. RITENUTO IN FATTO 1. Con la sentenza sopra indicata la Corte di appello dì Roma riformava parzialmente la pronuncia di primo grado, riducendo la pena inflitta all'imputato Pucci, e confermava nel resto la medesima pronuncia dell'Il giugno 2019 con la quale il Tribunale di Roma aveva condannato: Penale Sent. Sez. 6   Num. 47225  Anno 2021Presidente: DI STEFANO PIERLUIGIRelatore: APRILE ERCOLEData Udienza: 03/12/2021- Gianluca Pucci in relazione ai reati di cui agli artt. 497-bis cod. pen. (capo B), 477 e 482 cod. pen. (capo C), con fatti accertati in Roma il 6 novembre 2012, per essere stato trovato in possesso di una carta d'identità contraffatta recante la sua fotografia e per avere concorso nella falsificazione di una tessera sanitaria, documenti entrambi intestati a tal Corbo Giuseppe Aldo, nato in Brasile l'8 agosto 1982; - e Debora Di Franco in relazione al reato di cui all'art. 73, comma 4, d.P.R. n. 309 del 1990, così riqualificato il fatto contestatole al capo E), per avere, in Roma il 9 febbraio 2013, illegalmente detenuto presso la propria abitazione gr. 68,6 di miscuglio di tabacco e di marijuana, con percentuale di thc del 3,8% pari a gr. 2,606, e gr. 38,705 di hashish, con percentuale di thc del 7,5%, pari gr. 2,903, sostanze non esclusivamente destinate al consumo personale. 2. Avverso tale sentenza ha presentato ricorso il Pucci, con atto sottoscritto dal suo difensore, il quale ha dedotto due motivi. 2.1. Violazione di legge, in relazione agli artt. 125 e 546 cod. proc. pen., 157 cod. pen., e vizio di motivazione, per avere la Corte territoriale omesso di dichiarare l'intervenuta prescrizione dei due reati addebitati, benché il rinvio della trattazione del giudizio di appello, dall'udienza del 26 febbraio 2020 a quella del 1° aprile 2020, fosse stato disposto su richiesta del difensore della coimputata Di Franco, senza l'adesione da parte del difensore del prevenuto; e che un successivo rinvio del processo fino all'udienza del 30 settembre 2020 fosse stato disposto di ufficio. 2.2. Violazione di legge, in relazione agli artt. 125 e 546 cod. proc. pen., 81 cod. pen., e vizio di motivazione, per avere la Corte distrettuale ingiustificatamente disatteso la richiesta del riconoscimento del vincolo della continuazione tra i reati oggetto del presente processo e quelli per i quali il prevenuto era stato condannato con altra sentenza divenuta irrevocabile: illeciti, questi ultimi, parte dei quali riguardanti la detenzione illegale di stupefacente e di una pistola custoditi dall'imputato e rinvenuti dalla polizia giudiziaria il 6 novembre 2012, cioè in occasione della stessa scoperta della carta d'identità e della tessera sanitaria falsificate. 3. Contro la medesima sentenza ha proposto ricorso anche Debora Di Franco, con atto sottoscritto dal suo difensore, la quale ha dedotto due motivi. 3.1. Violazione di legge, in relazione agli artt. 190, 431 e 603 cod. proc. pen., e vizio di motivazione, per mancanza, contraddittorietà e manifesta illogicità, per avere la Corte di merito disatteso la richiesta difensiva di rinnovazione dell'istruzione dibattimentale mediante ostensione del barattolo contenente la 2 sostanza stupefacente, costituente corpo del reato e dunque sempre visionabile dal giudice, senza alcuna verifica della rilevanza e non superfluità della prova: esame che avrebbe permesso di rilevare che il contenuto era costituito solamente da un ""miscuglio di tabacco, residui di marijuana, carta bruciata e residui di filtri"", non commerciabile per la sua scarsa portata drogante perché chiaramente destinato ad un consumo personale dell'interessata; e per avere così confermato la pronuncia di condanna di primo grado, benché le caratteristiche della droga rinvenuta e le percentuali di principio attivo rendessero evidente che la stessa non era destinata allo spaccio: non potendo essere a tal fine valorizzati i soli dati della eterogeneità delle sostanze e del numero di dosi ricavabili dai quantitativi in sequestro, in assenza di altri elementi sintomatici di una destinazione della droga alla vendita a terzi, come la presenza di strumentazione idonea alla divisione e al confezionamento dello stupefacente. 3.2. Violazione di legge, in relazione agli artt. 73, comma 5, d.P.R. n. 309 del 1990 e 131-bis cod. pen., e vizio di motivazione, per mancanza, contraddittorietà e manifesta illogicità, per avere la Corte di appello ingiustificatamente negato che il fatto accertato potesse essere qualificato come di lieve entità, e per avere conseguentemente escluso che l'imputata potesse beneficiare della causa di non punibilità della particolare tenuità del fatto, in ragione della occasionalità della condotta, dello stato di incensuratezza dell'interessata e dell'assenza di elementi concreti sintomatici di una professionalità a delinquere. CONSIDERATO IN DIRITTO 1. Ritiene la Corte che il ricorso presentato nell'interesse di Gianluca Pucci sia inammissibile. 1.1. Il primo motivo del ricorso è manifestamente infondato. Anche a voler prescindere dal computo del periodo di rinvio della trattazione del giudizio di secondo grado disposto all'udienza del 26 febbraio 2020, va rilevato che la decorrenza del termine di prescrizione dei due reati contestati all'imputato venne sospesa, ai sensi dell'art. 157, primo comma, n. 3, cod. pen., nel corso del giudizio di primo grado, per il periodo massimo di 60 giorni, in ragione del rinvio disposto all'udienza del 22 febbraio 2019 in accoglimento di una richiesta formulata per legittimo impedimento del difensore del Pucci; e ex lege, nel corso del giudizio dì secondo grado, ai sensi dell'art. 83, commi 4 e 9, del decreto legge 17 marzo 2020, n. 18, convertito dalla legge 24 aprile 2020, n. 27 (e successive modifiche), in ragione del rinvio dell'udienza della trattazione del processo disposto il 1° aprile 2020, per l'intervallo fino al 30 giugno 2020, 3 pari ad altri 91 giorni. I reati addebitati al Pucci, accertati il 6 novembre 2012, si sarebbero, dunque prescritti il 4 ottobre 2020, dunque in data successiva a quella di emissione della sentenza di appello. 1.2. Il secondo motivo del ricorso è inammissibile per genericità del suo contenuto. Nella giurisprudenza di legittimità si è avuto modo ripetutamente di chiarire che il requisito della specificità dei motivi implica non soltanto l'onere di dedurre le censure che la parte intenda muovere in relazione ad uno o più punti determinati della decisione, ma anche quello di indicare, in modo chiaro e preciso, gli elementi che sono alla base delle censure medesime, al fine di consentire al giudice dell'impugnazione di individuare í rilievi mossi ed esercitare il proprio sindacato (così, tra le tante, Sez. 3, n. 5020 del 17/12/2009, Valentini, Rv. 245907). Nel caso di specie il ricorrente, ribadendo i rilievi formulati con l'atto di appello ai quali era stata data compiuta risposta nella sentenza di secondo grado, si è limitato ad enunciare il dissenso rispetto alle valutazioni compiute dalla Corte territoriale, omettendo di confrontarsi realmente con la motivazione della sentenza gravata: pronuncia con la quale era stato spiegato come, ai fini dell'applicazione dell'art. 81, secondo comma, cod. pen., fosse irrilevante la mera contiguità cronologica dell'accertamento dei reati oggetto del presente processo con quello di taluni dei delitti già giudicati con altra sentenza di condanna divenuta definitiva (in questo senso, tra le molte, Sez. 1, n. 35806 del 20/04/2016, D'Amico, Rv. 267580); non essendo stato allegato né altrimenti acquisito agli atti alcun concreto elemento sintomatico della esistenza di un progetto criminoso unitario, cui poter riconnettere la commissione di tutti gli illeciti in esame. 1.3. La inammissibilità del ricorso rende irrilevante la circostanza che il termine di prescrizione dei reati sia scaduto, come si è anticipato, in epoca successiva alla pronuncia della sentenza oggetto dell'impugnazione portata all'attenzione di questa Corte. Segue la condanna del ricorrente al pagamento delle spese del procedimento ed a quella di una somma in favore della Cassa delle ammende, che si stima equo fissare nella misura indicata in dispositivo. 2. Il ricorso presentato nell'interesse di Debora Di Franco va, invece, accolto. è fondato il primo motivo dell'atto di impugnazione con riferimento all'affermazione della colpevolezza della imputata (restando così assorbito l'esame delle restanti doglianze difensive). 4 Nel caso di specie la ricorrente non si è limitata a porre in discussione la tenuta logica della motivazione, ma ha dedotto anche la violazione di legge nella parte in cui si era ritenuta sussistente la destinazione allo spaccio, che costituisce elemento costitutivo della fattispecie contestata di detenzione illegale di droga. Sotto questo punto di vista, va accolta la censura nella parte in cui è stata lamentata l'applicazione da parte del giudice di merito di una norma incriminatrice sul presupposto dell'accertamento dì un fatto diverso da quello contemplato nella fattispecie astratta. Ed invero, la Corte di appello ha sottovalutato il fatto che l'imputata aveva sostenuto che quelle droghe erano da lei detenute per farne consumo personale, ed ha sostenuto, in maniera apodittica, che la destinazione allo spaccio delle sostanze fosse desumibile solo dalla loro entità ponderale. In tal modo è stato irragionevolmente valorizzato un elemento fattuale di significato tutt'altro che univoco, tenuto conto che i quantitativi di droga erano obiettivamente esigui (marijuana con gr. 2,606 di thc e hashish con gr. 2,903 dì thc); d'altro canto, le modalità di custodia delle sostanze (che erano contenute in un barattolo di vetro, unitamente a filtri e cartine bruciate: circostanza questa dedotta dalla difesa e non smentita dagli atti) erano compatibili con una destinazione delle sostanze al consumo personale e, soprattutto, non era accertata l'esistenza di alcun concreto dato - quale, ad esempio, la disponibilità di bilancino, taglierini, buste in plastica o fogli di cellophane - seriamente collegabile ad un'attività di preparazione di dosi o confezioni singole destinate allo spaccio in favore di terzi. Al riguardo va ribadito il principio di diritto secondo il quale la destinazione all'uso personale della sostanza stupefacente non ha natura giuridica di causa di non punibilità, poiché, al contrario, la destinazione della sostanza allo ""spaccio"" è elemento costitutivo del reato di illecita detenzione della stessa e, come tale, deve essere provata dalla pubblica accusa; non spetta, pertanto, all'imputato dimostrare la destinazione all'uso personale della sostanza stupefacente di cui sia stato trovato in possesso (così, tra le altre, Sez. 4, n. 39262 del 25/09/2008, Brambati, Rv. 241468). L'impostazione argomentativa privilegiata dei giudici di merito, nella quale è ravvisabile un erroneo impiego di massime di esperienza, permette di rilevare la mancanza assoluta di prova circa l'esistenza di un elemento costitutivo della fattispecie incriminatrice contestata: situazione questa nella quale si impone l'annullamento senza rinvio della sentenza impugnata, non essendo riconoscibile alcuna possibilità di ulteriore sviluppo motivazionale, il che rende superfluo lo svolgimento di un giudizio di rinvio. 5 P.Q.M. Annulla senza rinvio la sentenza impugnata nei confronti di Di Franco Debora perché il fatto non sussiste. Dichiara inammissibile il ricorso di Pucci Gianluca che condanna al pagamento delle spese processuali e della somma di euro tremila in favore della Cassa delle ammende. Così deciso il 03/12/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s20@a2021@n46868@tS.clean.pdf,"SENTENZA sui ricorsi proposti da 1) CASCHETTO SALVATORE n. a Vittoria il 19/2/1969 2) MEMA ELTON n. in Albania il 6/9/1982 3) BUZUKA ARDI n. in Albania il 17/4/1980 4) DYRMISHI FITIM n. in Albania il 31/12/1976 5) MEMA YLLI n. in Albania il 14/11/1981 6) DI BELLA DOMENICO n. a Drapia il 18/2/1956 avverso la sentenza resa dalla Corte di Appello di Milano in data 12/3/2021 visti gli atti, la sentenza impugnata e i ricorsi; udita la relazione del Cons. Anna Maria De Santis; udita la requisitoria del P.G., Dott.Paola Mastroberardino, che ha concluso per l'accoglimento del ricorso di Caschetto Salvatore con conseguente rideterminazione della pena della multa nella misura di euro 3.200,00 e per l'inammissibilità dei restanti ricorsi; 1 Penale Sent. Sez. 2   Num. 46868  Anno 2021Presidente: MESSINI D'AGOSTINI PIERORelatore: DE SANTIS ANNA MARIAData Udienza: 03/12/2021uditi i difensori, Avv. Espedita Rechichi, in sostituzione dell'Avv. Angelo Colucci, per Buzukja Ardi e Dyrmishi Fitim, Avv. Michele d'Agostino per Di Bella Domenico, i quali hanno insistito per l'accoglimento dei ricorsi RITENUTO IN FATTO 1.Con l'impugnata sentenza, la Corte d'Appello di Milano riformava parzialmente la decisione del Gip del locale Tribunale che,in data 14/1/2020, in esito a giudizio abbreviato, aveva riconosciuto gli imputati colpevoli dei reati loro rispettivamente ascritti in rubrica (con la sola eccezione degli addebiti di cui ai capi L ed M), condannando -Caschetto Salvatore alla pena di anni due, mesi otto di reclusione ed euro 3600,00 di multa in relazione ai delitti di cui ai capi X,A,Q,S,T,U,V,W,ritenuta la continuazione e concesse le attenuanti generiche; -Buzukja Ardi alla pena di mesi otto di reclusione in relazione al delitto associativo sub A; -Di Bella Domenico alla pena di anni cinque, mesi quattro di reclusione ed euro 6.400,00 di multa, previa applicazione della recidiva ex art. 99, comma 4, cod.pen., con riguardo ai delitti di cui ai capi X,Q,S,T,U,V,W, A; -Mema Ylli alla pena finale di anni cinque di reclusione ed euro 1800,00 di multa, ritenuta la continuazione tra i fatti sub A e D ascrittigli nel presente procedimento e quelli irrevocabilmente giudicati dal Gip del Tribunale di Busto Arsizio con sentenza di applicazione della pena in data 11/4/2019; -Mema Elton alla pena di anni quattro, giorni venti di reclusione ed euro 1400,00 di multa in relazione ai delitti di cui ai capi F,B,C,D,E,G,H,A,M, applicata la recidiva qualificata; -Dyrmishi Fitim alla pena di anni cinque,mesi quattro, giorni venti di reclusione ed euro 8.600,00 di multa, ritenuta ed applicata la recidiva qualificata contestatagli. La Corte territoriale, esclusa la recidiva nei confronti di Dyrnnishi Fitinn e la sola recidiva infraquinquennale nei confronti del Di Bella, rideterminava la pena nei riguardi di Dyrmishi Fitim in anni tre,nnesi otto di reclusione ed euro 5.266 di multa, e in anni due,mesi otto di reclusione ed euro 3.333 di multa nei confronti del Caschetto, previo riconoscimento della prevalenza delle già concesse attenuanti generiche. 2. Hanno proposto ricorso per Cassazione i difensori degli imputati, deducendo i motivi di seguito enunziati nei limiti strettamente necessari alla motivazione ex art. 173 disp.att. cod.proc.pen. 2 Avv. Enzo Barbetta nell'interesse di Caschetto Salvatore  2.1 la violazione degli artt. 133 cod.pen. e 597 cod.proc.pen in punto di determinazione della pena pecuniaria. La difesa lamenta che la Corte di merito, nel rideterminare la pena pecuniaria per il reato continuato nei confronti del ricorrente, erroneamente quantificata in eccesso dal primo giudice all'atto della diminuzione per il rito abbreviato, rilevava che il computo del Gip era inesatto poiché l'importo della multa risultante dalla sommatoria della pena base e dei singoli aumenti a titolo di continuazione ammontava ad euro 5.000,00 e non 4.800,00. Pertanto, effettuava la riduzione ex art. 442 cod.proc.pen. sull'importo così rettificato. La difesa, richiamando a sostegno la giurisprudenza di legittimità, sostiene che la pena favorevole all'imputato, seppur erroneamente determinata, in assenza di impugnazione della parte pubblica deve ritenersi immutabile sicché, nella specie, la Corte territoriale avrebbe dovuto effettuate l'abbattimento per il rito sull'importo della multa determinato dal primo giudice e non su quello rettificato in pejus. Avv. Angelo Colucci nell'interesse di Buzukja Ardi  3. La violazione dell'art. 416 cod.pen. e l'erronea qualificazione giuridica dei fatti contestati. La difesa assume che il ricorrente è stato ritenuto partecipe dell'associazione a delinquere contestata al capo A) nonostante tutti i reati-fine del sodalizio siano stati commessi in epoca successiva all'arresto del medesimo, avvenuto nell'ottobre 2018, e la sussistenza del sodalizio sia stata tratta dalla commissione di delitti ritenuti espressione del patto criminoso. Inoltre, segnala che la condotta partecipativa è stata ravvisata nella messa a disposizione di un capannone sito in Pieve Emanuele nonostante la struttura fosse stata sequestrata dai CC di Novara nel marzo 2018 e sono stati, altresì, valorizzati rapporti personali risalenti al 2016 ovvero una visita al capannone del Dyrmishi che si colloca nel 2018, in epoca antecedente l'accerta operatività della compagine. L'argomento della sentenza impugnata che fa leva sulla mancata indicazione di una data di inizio dell'attività associativa non si confronta con il dato relativo al mancato coinvolgimento dell'imputato in qualsivoglia attività delittuosa tra il 2016 e il marzo del 2018 mentre risultano privi di valenza indiziante gli esiti delle captazioni telefoniche e l'accertata esistenza di un credito del ricorrente nei confronti di Fitim Dyrmishi; 3.1 l'omessa motivazione in ordine all'elemento soggettivo del delitto associativo. Il difensore lamenta che, a fronte della specifica devoluzione, la Corte di merito ha omesso di scrutinare la doglianza in relazione alla quale dal complesso motivazionale non può ricavarsi una reiezione implicita. Avv. Angelo Colucci nell'interesse di Dyrmishi Fitim  3 4. La mancanza di motivazione sull'efficacia causale della condotta dell'imputato in ambito associativo ai fini della prova del ruolo di organizzatore, avendo la Corte territoriale trascurato di giustificare la condotta partecipativa qualificata dell'imputato. 4.1 La contraddittorietà della motivazione in relazione al giudizio di responsabilità per l'addebito associativo e per i delitti di riciclaggio di cui ai capi J,K,N,O,P,R. La difesa argomenta che, alla luce della clausola di sussidiarietà di cui all'art. 648 bis cod.pen., appare incompatibile il giudizio di responsabilità per i fatti di riciclaggio ascritti ai capi richiamati con la qualifica del prevenuto quale committente dei furti delle autovetture secondo la contestazione associativa. Al pari del primo giudice anche la Corte d'appello ha espressamente affermato che il ricorrente indicava ai complici il tipo e/o modello di auto da rubare sebbene abbia disatteso il gravame difensivo sul punto affermando che non è stata acquisita la prova che l'imputato abbia commissionato i furti delle auto che è accusato di aver riciclato, valorizzando a tal fine anche il silenzio serbato in proposito dal ricorrente. Secondo la difesa, l'ascrizione al Dyrmishi del ruolo di organizzatore dei furti per conto del sodalizio e nel contempo di riciclatore di alcuni degli stessi integra una non rimossa contraddittorietà motivazionale; 4.2 la violazione dell'art. 240bis cod.pen. con riguardo alla disposta confisca della villa sita in Gaggiano, trattandosi di bene che non può ritenersi nella disponibilità dell'imputato in quanto gravato da usufrutto in favore di Marella Gravina. Aggiunge il difensore che i giudici di merito non hanno compiuto le necessarie verifiche circa la situazione patrimoniale dell'imputato all'epoca dell'acquisto. Avv. Michele D'Agostino nell'interesse di Di Bella Domenico  5. La violazione dell'art. 597,comma 3,cod.proc.pen. La difesa, dopo aver premesso che la sentenza impugnata, in accoglimento del gravame difensivo, ha escluso la sussistenza della recidiva infraquinquennale, lamenta che detta statuizione non ha avuto ricadute sulla pena, avendo i giudici d'appello mantenuto l'aumento operato dal Gip, in violazione del divieto di reformatio in pejus; 5.1 la manifesta illogicità e la contraddittorietà della motivazione in relazione al reato associativo. La difesa sostiene che il fatto che il Di Bella abbia concesso ad alcuni coimputati l'uso della sua struttura di autodemolizione non fornisce la prova della partecipazione associativa giacché il sodalizio si serviva anche di altri autodennolitori e i coimputati non avevano accesso diretto all'area ma chiedevano di volta in volta il permesso al ricorrente, non essendovi al riguardo alcun accordo predefinito. Pertanto, nei confronti del prevenuto non è ravvisabile la tendenziale permanenza del vincolo né l'adesione ad un indeterminato programma delittuoso, dal momento che il Di Bella ignorava l'assetto organizzativo dell'associazione; 4 5.2 la manifesta illogicità della motivazione in relazione al delitto di riciclaggio di cui al capo X. Secondo la difesa i fatti avrebbero dovuto essere ricondotti all'ipotesi di ricettazione, essendosi l'imputato limitato a fornire l'area di deposito delle vetture rubate e dovendosi escludere che lo smontaggio dei veicoli comporti necessariamente l'integrazione del delitto ex art. 648 bis cod.pen.; 5.3 la violazione dell'art. 62 bis cod.pen., avendo la Corte di merito negato il riconoscimento delle attenuanti generiche nonostante il buon comportamento processuale, l'età e le condizioni di vita dell'imputato; 5.4 la violazione dell'art. 585 cod.proc.pen. in relazione alla dichiarata inammissibilità del motivo aggiunto. Assume la difesa che la doglianza inerente la confisca dell'area di autodemolizione denominata Le Meur in Milano è stata erroneamente dichiarata inammissibile dalla Corte territoriale, che ha rilevato l'assenza di connessione funzionale con i motivi principali. Tuttavia, non si trattava di un motivo aggiunto ma di un motivo oggetto di un autonomo atto d'appello, del tutto rituale, non essendo decorso il termine dell'impugnazione a seguito della proroga del termine di deposito della sentenza, mai notificata all'imputato e al difensore. Avv. Antonio D'Amelio nell'interesse di Mema Elton  6. La carenza ed illogicità della motivazione in ordine alla sussistenza del reato associativo, non avendo la sentenza impugnata indicato gli elementi ulteriori e distintivi rispetto al concorso di persone nel reato, limitandosi a richiamare le occasioni di incontro tra i correi; 6.1 la violazione di legge e il vizio di motivazione con riguardo alla ritenuta sussistenza della contravvenzione ex art. 707 cod.pen., dovendo reputarsi la detenzione di arnesi atto allo scasso assorbita nei numerosi delitti di furto contestati, cui era strumentale; 6.2 la violazione di legge e il vizio della motivazione in relazione alla ritenuta sussistenza della recidiva, non avendo i giudici d'appello considerato la dichiarazione di ammissione di responsabilità depositata dal prevenuto in sede di abbreviato. Avv. Laura Riva nell'interesse di Menna Ylli  7. La violazione di legge e il vizio di motivazione in ordine alla conferma della responsabilità dell'imputato per gli addebiti ascrittigli. La difesa sostiene che la Corte territoriale si è limitata a riportare pedissequamente le motivazioni del primo giudice senza argomentare il rigetto delle doglianze difensive in punto di erronea valutazione delle risultanze probatorie. In particolare, gli esiti delle intercettazioni ambientali e telefoniche descrivono un coinvolgimento del tutto marginale del ricorrente, non aderente al ruolo di capo e promotore del sodalizio criminoso ritenuto dai giudici di merito, che a tal fine hanno valorizzato anche evidenze 5 risalenti agli anni 2016 e 2017, ben prima dell'avvio delle indagini sfociate nell'odierno processo. Non si è, inoltre, tenuto conto, che l'imputato è stato per lungo tempo affidato in prova ai servizi sociali senza che siano state riscontrate violazioni degli obblighi a suo carico. Secondo il difensore, la sentenza impugnata ha trascurato il fatto che l'impugnante non ha mai avuto la disponibilità dei capannoni ove i veicoli rubati venivano ricoverati e parcellizzati né di mezzi di trasporto necessari per il trasferimento dei pezzi risultanti dallo smontaggio ed ha affermato, in assenza di elementi a supporto, che l'imputato era dedito alla gestione e spartizione dei proventi dell'attività illecita 7.1 Con riguardo ai furti contestati ai capi D ed E della rubrica il difensore lamenta che i giudici d'appello hanno omesso di valutare i rilievi svolti in sede di gravame in ordine alla scarsa capacità indiziante della registrazione n. 136 del 10/12/2019 ore 13,21, che la P.g. ha in maniera dubitativa riferito allo smontaggio del veicolo Golf asportato nel corso della notte, mentre la conversazione n. 13 dello stesso giorno con il coimputato Keshtejari, nel corso della quale il ricorrente autorizzava l'interlocutore ""a fare un lavoro con il rumeno"", precisando che ""gli avrebbero scalato i soldi"", appare di tenore equivoco, ben potendo riferirsi a rapporti economici di diversa e lecita natura tra le parti. Anche in relazione al furto sub E la Corte territoriale ha valorizzato conversazioni ambientali di tenore non univoco sia con riguardo al coinvolgimento del prevenuto che all'oggetto. La difesa censura, infine, il diniego delle circostanze attenuanti generiche sulla base di una motivazione incongrua e contraddittoria. CONSIDERATO IN DIRITTO 1.Muovendo dalle censure in tema di addebito associativo, il ricorrente Mema Elton con il primo motivo denunzia l'insussistenza degli elementi costitutivi del delitto ex art. 416 cod.pen. con argomenti generici ed aspecifici, attestando la propria confutazione sulla mancata individuazione di elementi decisivi atti ad escludere la riconducibilità delle condotte scrutinate nell'ambito del mero concorso di persone nel reato. Il motivo è inammissibile, trattandosi di doglianza di tenore apodittico, che ricusa il confronto critico con l'ampia motivazione dispiegata dal primo giudice alle pagg. 76 e segg. e dalla Corte di merito, in termini adesivi, a pag. 15 e segg. 1.1 Secondo i principi costantemente affermati dalla giurisprudenza di legittimità il criterio distintivo tra il delitto di associazione per delinquere e il concorso di persone nel reato continuato va individuato nel carattere dell'accordo criminoso, che nell'indicata ipotesi di concorso si concretizza in via meramente occasionale ed accidentale, essendo diretto alla commissione di uno o più reati determinati - anche nell'ambito del medesimo disegno criminoso - con la 6 realizzazione dei quali si esaurisce l'accordo e cessa ogni motivo di allarme sociale, mentre nel reato associativo risulta diretto all'attuazione di un più vasto programma criminoso, per la commissione di una serie indeterminata di delitti, con la permanenza di un vincolo associativo tra i partecipanti, anche indipendentemente ed al di fuori dell'effettiva commissione dei singoli reati programmati (tra molte, Sez. 2, n. 933 del 11/10/2013, dep. 2014, Rv. 258009; Sez. 6, n. 36131 del 13/5/2014, Rv. 260292; Sez. 5, n.1964 del 7/12/2018, dep.2019, Rv.274442). Questa Corte ha ulteriormente chiarito che, ai fini della configurabilità di un'associazione per delinquere, legittimamente il giudice può dedurre i requisiti della stabilità del vincolo associativo, trascendente la commissione dei singoli reati-fine, e dell'indeterminatezza del programma criminoso, che segna la distinzione con il concorso di persone, dal susseguirsi ininterrotto, per un apprezzabile lasso di tempo, delle condotte integranti detti reati ad opera di soggetti stabilmente collegati (Sez. 2, n. 53000 del 04/10/2016, Rv. 268540) e in simile evenienza, a fronte di plurime commissioni, in concorso con altri partecipi, di fatti integranti i reati-fine dell'associazione, grava sul singolo la prova che il suo contributo non è dovuto ad un vincolo preesistente con i correi (Sez. 3, n. 42228 del 03/02/2015, Rv. 265346; n. 20003 del 10/01/2020, Rv. 279505). I giudici di merito hanno fatto corretta applicazione delle indicate coordinate interpretative, riconoscendo la partecipazione del prevenuto al sodalizio criminoso sub A per effetto ed in conseguenza dei consolidati e costanti rapporti con i correi e della consumazione di ben sette reati fine nel periodo compreso tra il 6/11/2018 e il 21/1/2019. 1.2 I ricorrenti Mema Ylli e Dyrnnishi Fitim (primo motivo dei rispettivi ricorsi) si dolgono della ritenuta veste di capi ed organizzatori dell'associazione sub A. 1.2.1 L'impugnazione del Dyrmishi è inammissibile. Infatti, non risulta specificamente devoluta in appello la questione del ruolo apicale del ricorrente, essendosi la difesa limitata a devolvere con il secondo motivo di gravame l'insussistenza degli elementi costitutivi del delitto associativo. In ogni caso, il motivo è inammissibile per genericità, risultando dall'ampia esposizione delle risultanze processuali effettuata dal giudice d'appello e dalla specifica sezione (pag. 15) dedicata al reato associativo il ruolo di primo piano del prevenuto nella compagine criminosa. La sentenza impugnata ha, infatti, segnalato il reticolo di consolidati rapporti personali attestati dai controlli di P.g. e il rinvenimento -all'atto del fermo del prevenuto- nell'autorimessa di Trezzano sul Naviglio di componenti di auto riconducibili ad almeno trenta diverse autovetture, tra cui la scocca della Ford Fiesta di cui al capo K, e di strumenti necessari alla cannibalizzazione delle auto, nonché presso la villa di Gaggiano, abitata da entrambi i fratelli Dyrmishi, 7 dei blocchi motore delle auto di provenienza illecita di cui ai capi 0,P,R,N, e dell'autovettura di cui alla contestazione sub 3), munita delle targhe di altro automezzo. Il giudice d'appello evidenziava, altresì, che, in seguito all'individuazione nel marzo 2018 del magazzino di Pieve Emanuele nella disponibilità del coimputato Buzukja, l'attività illecita era proseguita, su impulso del prevenuto, dapprima nell'officina Nuova M.M.A in Gaggiano e, dopo un'operazione dei Cc di Trento che aveva portato al rinvenimento e sequestro di un'auto rubata, presso il capannone in Trezzano sul Naviglio. Né possono sottacersi i concludenti esiti delle intercettazioni ambientali e telefoniche, ampiamente riportati dal primo giudice (pag. 18 e segg.), dai quali risulta la sovraordinazione dell'imputato nei confronti degli esecutori dei furti, cui forniva specifiche direttive in ordine alla tipologia e al colore dei veicoli da sottrarre, occupandosi, inoltre, della remunerazione dei sodali. 1.2.2 Quanto alle censure avanzate nell'interesse di Mema Ylli, la Corte di merito (pag. 17) ha disatteso il gravame difensivo sul punto evidenziando che il prevenuto risulta essere stato il mandante dei furti ascritti ai capi D ed E della rubrica nonché il promotore dell'iniziativa intesa ad acquisire la disponibilità, unitamente al Di Bella, di un altro capannone per implementare la comune attività illecita. Il ruolo di direzione e coordinamento dei sodali è stato tratto, altresì, dai contenuti della conversazione n.139, nel corso della quale il coimputato Keshtejari chiedeva espressa autorizzazione al ricorrente per svolgere un lavoro con ""il rumeno"", richiesta che veniva accolta, seppur con la precisazione che ""gli avrebbero scalato i soldi"". Trattasi di emergenze processuali che, unitamente alle intercettazioni richiamate dal primo giudice alle pagg. 78/79, tratteggiano in maniera adeguata la posizione sovraordinata rivestita dal prevenuto nella compagine delittuosa a giudizio, imponendo un giudizio di manifesta infondatezza della doglianza. 1.3. Ad analoghi esiti deve pervenirsi riguardo al secondo motivo del ricorso nell'interesse dell'imputato Di Bella che revoca in dubbio l'affermazione di responsabilità per la partecipazione all'associazione sub A) sotto il profilo della congruenza motivazionale. I rilievi in questa sede proposti reiterano le doglianze già prospettate in sede d'appello e disattese con il supporto di adeguata motivazione, esente da aporie e illogicità manifeste. La Corte di merito, infatti, a pag. 16, ha argomentato che il centro di autodemolizioni gestito dal ricorrente in Milano era stabilmente a disposizione del sodalizio e destinato al sezionamento delle auto di provenienza furtiva, segnalando come dalla conversazione n.139 emerga che dalla struttura partivano i camion diretti in Albania contenenti parti delle autovetture cannibalizzate. 8 Ha ulteriormente evidenziato la costanza dei rapporti intrattenuti dal prevenuto con i coimputati Mema Ylli, Menna Elton e Keshtejari Eduard; il progetto di estendere l'attività, locando un altro capannone, coltivato con Mema Ylli; i timori per l'affidabilità del Caschetto, che presso il centro svolgeva funzioni di custode. 1.4 Destituiti di pregio s'appalesano i rilievi della difesa di Ardi Buzukja in ordine all'addebito associativo. Il ricorrente assume che, poiché la prova della sussistenza del delitto ex art. 416 cod.pen. è stata tratta dalla commissione dei reati fine, il preteso coinvolgimento del Buzukja nel sodalizio si pone in contrasto con le emergenze processuali, giacché, pacificamente, il sequestro del capannone sito in Pieve Emanuele si colloca nel marzo 2018 e l'arresto dell'imputato nell'ottobre seguente mentre il primo dei reati-fine contestati risale al dicembre 2018. Posto che, come esattamente rimarcato dalla Corte di merito, la contestazione associativa fissa esclusivamente la data interruttiva della permanenza al 28/1/2019, coincidente con l'avviata disarticolazione della compagine in conseguenza dell'arresto di Mema Ylli e del fermo di Mema Elton e Keshtejari Eduard, il primo giudice ( pag. 13) ha ricordato che il 22/3/2018 l'imputato fu sorpreso all'interno del capannone di Via A. Martino, 8, in Pieve Emanuele mentre era intento, insieme ad altri due soggetti, a smontare un'autovettura Audi A4 Avant 3000, provento di furto ai danni di Valli Fiorenzo, dandosi a precipitosa fuga all'atto dell'intervento della P.g. In sede di perquisizione venivano rinvenuti pezzi di altri autoveicoli, attrezzi atti allo smontaggio dei mezzi, ricetrasmittenti ed apparecchiature elettroniche deputate a neutralizzare i sistemi di antifurto satellitare. Nell'ottobre seguente il prevenuto veniva raggiunto da ordinanza di custodia cautelare per il riciclaggio di almeno sei autovetture, marca Audi e Volkswagen, compendio di furto. Gli operanti hanno, inoltre, documentato i rapporti tra il ricorrente e il Mema Ylli fin dal maggio del 2016, essendo stati in almeno due occasioni controllati mentre si trovavano insieme nei pressi del capannone di Via Marino. La P.g. ha, altresì, accertato la presenza nelle vicinanze della struttura la sera del 22 marzo 2018, data dell'irruzione nel capannone, della Fiat Mondeo in uso a Mema Elton che nell'occasione si trovava in compagnia di altri due soggetti; nello stesso arco temporale, altri controlli di P.g. hanno consentito di appurare la contestuale presenza su detto veicolo, in compagnia di Menna Elton, di Menna Ylli e Keshtejari Eduard e nel settembre 2018 è stata constatata la presenza del ricorrente, unitamente a Mema Ylli, presso l'autodemolizione Nuova M.M.A s.r.l. facente capo a Dyrmishi Fitim. Il sopravvenuto arresto del Buzukja, con tutta evidenza, dà ragione del mancato coinvolgimento del prevenuto nelle condotte illecite accertate nel prosieguo dell'attività investigativa mediante attività captativa ma gli esiti della 9 perquisizione nel capannone di Pieve Emanuele, sebbene oggetto di separato giudizio, mantengono pieno rilievo ai fini dell'addebito associativo. Le emergenze fattuali richiamate dal primo giudice danno, dunque, conto della riconducibilità delle attività di riciclaggio svolte nel capannone nella disponibilità del Buzukja al contesto associativo investigato, la cui genesi ed operatività non può ritenersi limitata al periodo di emersione degli illeciti costituenti reati-fine per effetto delle serrate indagini messe in campo. Invero, l'elevata e convergente attitudine dimostrativa degli elementi indiziari richiamati si desume dai reiterati contatti del prevenuto con altri sodali, anche in posizione di vertice, quale il Mema Ylli, dalla natura e serialità delle operazioni di riciclaggio, perfettamente aderenti al modulo operativo anche successivamente acclarato; dall'identità dei canali di rifornimento degli autoveicoli, da individuarsi in Mema Elton e Keshtejari Eduard. Né possono sottacersi i concludenti riferimenti al prevenuto rintracciabili nelle conversazioni intercettate, rinvenendosi nelle stesse chiari cenni alla pregressa consumazione del furto di un camion in concorso con Mema Ylli, Mema Elton e Keshtejari Eduard (conv. n. 516 del 9/1/2019); ai rapporti dell'imputato con il Dyrmishi e alla divisione dei profitti ( n. 670 del 19/1/2019); alla richiesta, mediata da tale Florin, della somma di euro 10mila per pagare l'avvocato (n. 678 del 19/1/2019), elementi che convalidano la prospettazione accusatoria di uno stabile inserimento del ricorrente nella compagine criminosa, cui forniva un rilevante apporto causale d'ordine materiale fino alla data di esecuzione dell'ordinanza custodiale a suo carico, ricevendone durante la detenzione sostegno, anche economico. 1.4.1 Quanto al terzo motivo del ricorso Buzukja in punto di omessa motivazione sul dolo deve rammentarsi che questa Corte ha in più occasioni affermato che non è censurabile, in sede di legittimità, la sentenza che non motivi espressamente su una specifica deduzione prospettata con il gravame, quando ne risulti il rigetto dalla motivazione della sentenza complessivamente considerata (Sez. 5, n. 6746 del 13/12/2018, dep. 2019, Rv. 275500; Sez.1, n.27825 del 22/5/2013, Rv. 256340). Nella specie, a pag. 17, la Corte territoriale ha espressamente argomentato la permanenza del vincolo associativo in capo al ricorrente anche dopo il suo arresto nell'ottobre 2018, evocando le intercettazioni che dimostrano l'interesse dei sodali per le sue condizioni fisiche e la richiesta, veicolata da tale Florin, della somma di euro diecimila per le spese legali. Si tratta di elementi che attestano in termini affidabili l'affectio societatis e dimostrano che il giudice d'appello si è fatto carico del profilo devoluto dalla difesa. Questa Corte ha da tempo condivisibilmente affermato che, nell'ipotesi in cui risulti già provata la sussistenza di una associazione per delinquere del tipo previsto dalla legge, l'accertamento del dolo del delitto di partecipazione, semplice 10 o qualificata, a tale sodalizio, si concreta nell'individuare se l'imputato, consapevole dell'esistenza dell'organizzazione e delle sue finalità, avesse, con l'attività contestatagli ed accertata nella sua materialità, inteso o meno apportare un contributo cosciente alla vita dell'organizzazione (Sez. 1, n. 7462 del 22/04/1985, Rv. 170232). Siffatto accertamento nella quasi totalità della casistica giudiziaria si fonda su prove indirette, dovendo ricercarsi nella condotta materiale, proiezione fenomenica dell'elemento psicologico, gli indici significativi della coscienza e volontà partecipativa. In tal senso si è riconosciuta capacità indiziante alla continuità, frequenza ed intensità dei rapporti con gli altri associati; alla partecipazione anche ad un solo episodio criminoso che sia in grado di dimostrare la volontà di concorrere alla realizzazione dell'accordo criminoso (Sez. 1, n. 30463 del 07/07/2011, Rv. 251012); alla realizzazione dell'attività delittuosa in termini conformi al piano associativo (Sez. 2, n. 35141 del 13/06/2019, Rv. 276740; Sez. 6, n. 50334 del 02/10/2013, Rv. 257845); all'esistenza di vincoli solidaristici che garantiscano assistenza legale e sostegno all'intraneo in caso di arresto (Sez. 3, n. 18137 del 26/11/2015, dep. 2016, Rv. 266937; n. 12705 del 15/2/2019, Rv. 275478). Nella specie, le conformi sentenze di merito hanno dato conto della sussunzione nell'ambito associativo delle fattispecie di riciclaggio per le quali l'imputato è stato separatamente giudicato; ne hanno evidenziato la perfetta aderenza alle modalità operative del sodalizio; hanno rimarcato la stabile destinazione del capannone in uso al ricorrente alle attività di smontaggio delle vetture rubate e al riciclaggio dei componenti, destinati all'estero, e sottolineato i costanti rapporti personali con i correi, elementi che appaiono coerenti con la piena consapevolezza del prevenuto di agire in attuazione di un condiviso piano criminale, lettura corroborata dalla richiesta di assistenza economica formulata ai sodali in seguito all'arresto. 2. Il secondo motivo del ricorso di Dyrmishi Fitim che denunzia la contraddittorietà motivazionale tra il ruolo associativo e gli addebiti di riciclaggio ascritti ai capi 3, K,N,O,P,R è manifestamente infondato. La difesa reitera un rilievo già scrutinato con conforme valutazione da parte dei giudici di merito, senza rapportarsi criticamente agli argomenti reiettivi. Come evidenziato dal primo giudice (pag. 78) l'adesione al sodalizio criminoso non comporta automaticamente la penale responsabilità a titolo di concorso rispetto ai reati fine commessi soltanto da alcuni degli affiliati e ciò spiega in relazione allo stesso fatto delittuoso la possibilità di diversificazione dei titoli di responsabilità. Nel caso a giudizio in relazione alle fattispecie evocate dalla difesa non vi è prova alcuna che il ricorrente abbia commissionato i furti delle auto di cui ha curato il riciclaggio, non potendosi tanto desumere-come vorrebbe la difesa-dall'imputazione sub A laddove ascrive al Dyrmishi il ruolo di capo e organizzatore, 11 dRiy_ esemplificandone la funzione di mandante dei furti di auto. A sostegno della corretta soluzione data alla questione dai giudici di merito basta por mente al tenore dell'incolpazione che espressamente chiarisce che i veicoli di vari tipi venivano successivamente ""ricettati o riciclati anche da affiliati che non avevano materialmente e moralmente concorso nei relativi furti"". In relazione ad alcuno dei veicoli oggetto di contestazione ex art. 648 bis cod.pen. esiste la prova del concorso del prevenuto nel delitto presupposto né, come opportunamente rilevato dalla Corte di merito, l'imputato ha inteso spiegare le circostanze e modalità dell'acquisito possesso. 2.1 Inammissibile per genericità ed aspecificità risulta il conclusivo motivo proposto nell'interesse del Dyrmishi in ordine alla confisca della villa di Gaggiano. La Corte di merito aveva rilevato analoghi vizi nella devoluzione in appello, evidenziando l'assenza di correlazione del gravame con l'ampia motivazione del primo giudice. Ed, invero, il Gip a pag. 87 ha dato ampio conto dell'intestazione fittizia della villa da parte dei fratelli Dyrmishi al nipote Kuka Vincenso, cui avevano fornito la provvista di provenienza illecita per l'acquisto; della disponibilità del bene in capo all'imputato che ivi abitava con fratello; del ruolo di venditrice di Marella Gavina, che aveva personalmente seguito le trattative finalizzate alla cessione del bene con gli stessi fratelli Dyrmishi. Con siffatte evidenze la difesa non si confronta, votando la censura all'irricevibilità. 3. Il ricorrente Di Bella lamenta con il secondo motivo il vizio di motivazione in relazione all'affermazione di responsabilità per il delitto di riciclaggio di cui al capo X). Le censure difensive sono manifestamente infondate. La Corte territoriale ha, infatti, evaso il gravame difensivo con esaustiva motivazione, ricordando (pag.18) che, allorché la P.g. intervenne il 7/5/2019 presso il centro demolizioni del prevenuto, trovò il Caschetto, custode del medesimo, intento a bruciare i documenti del fuoristrada Hyundai Tucson, rubato solo tre giorni prima a Magenta; rinvenne il motore e le componenti meccaniche ed elettriche del veicolo sul furgone Iveco in uso al ricorrente mentre la scocca risultava già parzialmente pressata. Siffatte emergenze non lasciano adito a dubbi circa l'avvenuta cannibalizzazione del veicolo presso la struttura dell'imputato e danno conto dell'impossibilità di ravvisare nei fatti il delitto di ricettazione in luogo di quello di riciclaggio, correttamente contestato e ritenuto. Infatti, la giurisprudenza di legittimità è ferma nel ritenere che integra il delitto di riciclaggio lo smontaggio e la successiva vendita, o riutilizzo in altro modo, dei singoli pezzi di un'autovettura di provenienza delittuosa, pur se non muniti di codici identificativi suscettibili di alterazione, in ragione della idoneità dell'indicata condotta ad ottenere l'occultamento della provenienza del bene (Sez.2, n.15092 del 02/04/2007,Rv.236354;n.12766 del 11/3/2011,Rv.249678; n. 46321 del 21/09/2016, Rv. 268401). 12 &\. 3.1 Il quinto motivo che censura la tardività dell'impugnazione in tema di confisca è anch'esso manifestamente infondato. Nel caso di proroga dei termini per la redazione della motivazione, disposta ai sensi dell'art. 154, comma quarto bis, disp. att. cod. proc. pen., il ""dies a quo"" per l'impugnazione decorre dalla scadenza del termine risultante dal provvedimento di proroga qualora questo sia stato comunicato e notificato alle parti del processo, in caso contrario il termine decorre dal giorno di notificazione alle parti dell'avviso di deposito della sentenza (Sez. 6, n. 29150 del 09/05/2017, Rv. 270697;Sez. 4, n. 58249 del 17/10/2018, Rv. 274966). Questa Corte ha, nondimeno, chiarito in fattispecie del tutto analoga a quella a giudizio che l'omessa notifica all'imputato dell'avviso di deposito di sentenza configura una nullità di ordine generale ""a regime intermedio"" che deve ritenersi sanata per il raggiungimento dello scopo, a norma dell'art. 183 cod. proc. pen., quando i motivi di impugnazione siano stati tempestivamente presentati dal difensore e riguardino il provvedimento effettivamente impugnato ed il suo contenuto motivazionale (Sez.5, n. 4457 del 14/11/2019, dep. 2020, Rv. 277844; Sez. 1, n. 10410 del 24/02/2010, Rv. 246504). Nella specie, tenuto conto che il difensore di fiducia risulta stabile domiciliatario dell'imputato e che il legale ha proposto impugnazione avverso la sentenza di primo grado, dimostrando piena cognizione del provvedimento avversato, la tesi di una divaricazione dei termini per la proposizione dell'appello, con conseguente mancato decorso degli stessi nei confronti dell'imputato, appare destituita di giuridico fondamento, risultando consumato il potere di impugnazione con l'esercizio del relativo diritto sicché correttamente la Corte di merito ha ritenuto la tardività dell'atto di cui si controverte. Deve, per altro verso, segnalarsi che il tenore della censura in punto di confisca era, comunque, geneticamente inidoneo ad un'utile devoluzione in quanto del tutto generico. Il Gip, a pag. 86, ha motivato la confisca dell'area di autodernolizione denominata Le Meur, sita in Milano Via Selvanesco 61, formalmente intestata al figlio dell'imputato, Gregory, in quanto bene nella diretta e materiale disponibilità del ricorrente che lo utilizzava nell'interesse del sodalizio come ricovero delle autovetture di provenienza furtiva. L'impugnazione difensiva non si rapporta criticamente con la ritenuta intestazione fittizia del bene che il primo giudice ha adeguatamente argomentato, evocando anche le preoccupazioni del formale intestatario per le attività illecite che il congiunto ivi svolgeva. Né può sottacersi che le pur generiche doglianze circa la pretermissione delle ragioni del terzo proprietario in buona fede sono connotate da carenza di interesse, difettando ogni allegazione al riguardo, sebbene, per costante avviso della 13 giurisprudenza di legittimità, in materia di cautela reale perché sia legittimato a proporre impugnazione, l'indagato o l'imputato deve reclamare una relazione con la cosa a sostegno della sua pretesa alla cessazione del vincolo, in quanto il gravame deve essere funzionale ad un risultato immediatamente produttivo di effetti nella sfera giuridica dell'impugnante, non ravvisabile laddove egli neghi la titolarità del bene oggetto di ablazione (Sez. 1, n. 15998 del 28/02/2014, Rv. 259601; Sez. 5,n.27050 del 30/4/2021,Rv.281627; sui rimedi esperibili dal terzo estraneo al processo, formalmente proprietario del bene confiscato, Sez. U, n. 48126 del 20/7/2017, Rv 270938; Sez.3, n.6720 del 26/1/2021,Rv. 281476; Sez. 5, n.37489 del 7/9/2021, Rv. 282026). 3.2 Ad esiti di manifesta infondatezza deve pervenirsi con riguardo al primo motivo che denunzia la violazione del divieto di reformatio in pejus, avendo la Corte territoriale confermato la pena inflitta in primo grado, pur avendo - in accoglimento del gravame difensivo- escluso la sussistenza della recidiva infraquinquennale. A carico dell'imputato il primo giudice aveva ritenuto sussistente la recidiva reiterata, specifica ed infraquinquennale, operando sulla pena base di anni quattro di reclusione ed euro 5.400,00 di multa, fissata in relazione al capo X, un aumento a tale titolo fino ad anni 6 mesi 8 di reclusione ed euro 9mila di multa. La Corte di merito ha escluso la recidiva infraquinquennale, difettandone i presupposti temporali, confermando l'applicazione della recidiva reiterata e specifica, precisando che l'esclusione dell'infraquinquennalità ""non comporta alcun effetto concreto in punto di pena, essendo previsto il medesimo aumento di due terzi"" della sanzione (pag. 20). La valutazione dei giudici d'appello è giuridicamente corretta, stante l'inequivoco tenore della norma, la quale prevede all'art. 99, comma 4, cod.pen. che, se il recidivo commette un altro delitto non colposo, l'aumento di pena nei casi previsti dal secondo comma (nella specie: delitto della stessa indole) è di due terzi. Pertanto, come esattamente statuito dalla sentenza impugnata, l'esclusione dell'infraquinquennalità, che costituisce una delle ipotesi tipizzate al secondo comma, non comporta ricadute sulla misura dell'aggravante, il cui aumento è predeterminato e sottratto alla possibilità di modulazione. 3.3 Destituita di fondamento è anche la conclusiva censura in punto di diniego delle attenuanti generiche. La difesa assume che la Corte di merito avrebbe preternnesso una serie di circostanze, quali il buon comportamento processuale e le condizioni personali del ricorrente, suscettibili di fondare l'invocata mitigazione sanzionatoria. La sentenza impugnata, a pag. 20, ha adeguatamente argomentato la congruità della pena irrogata in primo grado, sottolineando il rilevante ruolo svolto dall'imputato nel contesto associativo e siffatto giudizio, espressione di un 14 ponderato apprezzamento dei criteri dosimetrici, non è censurabile in questa sede sulla scorta delle generiche allegazioni difensive. 4. Con riguardo alla posizione di Mema Ylli,  la difesa, nella seconda parte del motivo unico articolato, lamenta il vizio di motivazione in relazione ai capi D ed E della rubrica. Le doglianze hanno carattere squisitamente di merito, sollecitando un'alternativa lettura delle risultanze delle intercettazioni, ampiamente illustrate e coerentemente interpretate dalla Corte territoriale alle pagg. 14 e 18, con espressa indicazione dei passaggi dai quali si evince il ruolo di mandante del prevenuto riguardo ai furti in contestazione. La difesa fa leva su espressioni che reputa ambigue, omettendone la contestualizzazione e svilendo le sequenze logiche valorizzate dai giudici di merito al fine del giudizio di responsabilità del prevenuto. 4.1 Destituite di pregio s'appalesano anche le residue censure concernenti il diniego delle circostanze attenuanti generiche dal momento che la Corte territoriale ha adeguatamente motivato la reiezione della richiesta, richiamando i plurimi precedenti specifici che militano a carico del ricorrente e rimarcando il ruolo preminente svolto nel sodalizio criminoso. Né si presta a censura l'esatto rilievo dei giudici d'appello che, disattendendo l'istanza di mitigazione del trattamento sanzionatorio, hanno evidenziato che l'imputato ha beneficiato della mancata irrogazione da parte del Gip dell'aumento di pena a titolo di continuazione per il delitto sub E. Infatti, a pag. 85 della sentenza di primo grado emerge che il giudicante nella determinazione della pena ha tenuto conto, per mera svista, esclusivamente dei reati di cui ai capi A e D. 5. Il difensore di Mema Elton  con il secondo motivo di ricorso contesta la ritenuta, autonoma, sussistenza della contravvenzione di cui all'art. 707 cod.pen., sostenendo che la detenzione di arnesi atti allo scasso fosse funzionale agli scopi dell'associazione. La difesa reitera la doglianza già sottoposta al vaglio della Corte di merito e disattesa con corretti argomenti giuridici, esposti a pag. 18. Invero, la giurisprudenza di legittimità con orientamento consolidato e costante è ferma nel ritenere che, in tema di rapporti tra la contravvenzione di cui all'art. 707 cod. pen. e il delitto di furto aggravato dalla violenza sulle cose (art. 625 n. 2 cod. pen.), soltanto nel caso in cui gli arnesi atti allo scasso siano effettivamente serviti per la commissione del furto, e il loro possesso sia stato limitato all'uso momentaneo necessario per l'effrazione, senza protrarsi per un ulteriore arco di tempo giuridicamente apprezzabile, si verifica l'assorbimento della contravvenzione nel delitto di furto aggravato, giacché solo in tale ipotesi il collegamento tra i due illeciti, sussistente in termini di immediatezza e di strumentalità, dà vita ad una fattispecie complessa e rende operante il principio di specialità; a tal fine è necessario che non vi sia frattura temporale e spaziale tra la commissione del furto e l'accertamento del possesso degli arnesi atti allo scasso, 15 ma ciò non è sufficiente, dovendosi ritenere il concorso materiale tra il delitto di furto aggravato ai sensi dell'art. 625 n. 2 cod. pen. e la contravvenzione di cui all'art. 707 cod. pen. ogni qualvolta gli arnesi, atti ad aprire o a forzare serratura, trovati in possesso dell'agente, siano tali e tanti da assumere una autonoma giuridica rilevanza, eccedente quella della apparente correlazione con la consumazione del furto (tra tante, Sez. 4, n. 6521 del 03/05/1995, Rv. 201530; Sez. 2, n. 5731 del 02/10/2019, dep. 2020, Rv. 278371; Sez. 5, n. 431 del 30/06/2015, dep. 2016, Rv. 265585). Pertanto, ai fini dell'assorbimento della contravvenzione nel furto deve sussistere un nesso di immediatezza e strumentalità tra il possesso degli arnesi atto allo scasso ed il loro uso, per la cui ravvisabilità occorre che: 1) gli strumenti siano stati effettivamente usati per la commissione del furto; 2) il loro possesso sia stato limitato all'uso momentaneo necessario per l'effrazione; 3) non vi sia stato distacco temporale e spaziale tra la commissione del furto e l'accertamento del possesso degli arnesi; 4) tali arnesi non siano di natura e quantità tali da assumere una rilevanza giuridica autonoma rispetto all'ambito di consumazione del delitto circostanziato (in tal senso, Sez. 2, n. 6955 del 15/04/1998, Rv. 211104). Nella specie, le circostanze del rinvenimento e sequestro degli strumenti in discussione, avvenuto presso l'abitazione dell'imputato in data 21/1/2019, la natura e molteplicità degli arnesi, l'assenza di diretta ed immediata correlazione del compendio con uno specifico furto, danno ragione della sussistenza della fattispecie contravvenzionale ascritta. 6. Inammissibile per genericità ed aspecificità s'appalesa il terzo motivo che lamenta la ritenuta sussistenza della recidiva, facendo leva sul preteso comportamento resipiscente del prevenuto. La Corte territoriale ha dato conto, con motivazione congrua, della progressione del percorso deviante del prevenuto e dell'ingravescente pericolosità denotata dai numerosi furti commessi in adesione al programma delittuoso dell'associazione d'appartenenza. La parziale ammissione di responsabilità effettuata dall'imputato mediante memoria prodotta in sede di abbreviato è elemento postfattuale che trova collocazione nell'area della dosimetria della pena mentre l'aggravante ex art. 99 cod.pen., secondo l'insuperato insegnamento di Sezioni Unite Calibè n. 35738 del 27/05/2010, Rv. 247838, impone al giudice di verificare in concreto se la reiterazione dell'illecito sia sintomo effettivo di riprovevolezza della condotta e di pericolosità del suo autore, avuto riguardo alla natura dei reati, al tipo di devianza di cui essi sono il segno, alla qualità e al grado di offensività dei comportamenti, alla distanza temporale tra i fatti e al livello di omogeneità esistente tra loro, all'eventuale occasionalità della ricaduta e a ogni altro parametro individualizzante significativo della personalità del reo e del grado di colpevolezza. 16 Trattasi, dunque, di una valutazione ancorata al fatto di reato e lumeggiata retrospettivamente dalla biografia criminale del reo, al fine di cogliere o escludere gli indici di un percorso criminale ingravescente e di una più accentuata pericolosità dell'autore. 7. Il ricorso proposto nell'interesse di Caschetto Salvatore è fondato e merita accoglimento. La Corte d'Appello, a fronte dell'impugnazione difensiva che segnalava l'erronea quantificazione della pena della multa da parte del primo giudice, che l'aveva indicata -in esito al calcolo esplicitato alle pagg. 85/86- in euro 3600,00 (euro 4800,00 ridotti per il rito), rilevava a monte una ulteriore svista nella sommatoria degli aumenti operati ex art. 81, ammontanti ad euro 5000 e non 4.800, sicchè, applicata la diminuente ex art. 442 cod.proc.pen., determinava la multa in euro 3.333,00. La rettifica peggiorativa del numerano determinato dal primo giudice quale base per la diminuzione per il rito viola il divieto di reformatio in pejus, comportando un aggravamento del trattamento sanzionatorio in assenza di impugnazione del P.g. La giurisprudenza di legittimità è costante nell'affermazione che la possibilità di correggere gli errori che attengono a specie e quantità della pena è limitata all'ipotesi in cui l'errore sia avvenuto a danno e non in vantaggio dell'imputato, in ragione del divieto di ""reformatio in peius"" (in tema di pena illegale, tra molte, Sez. 2, n. 30198 del 10/9/2020,Ry. 279905; n. 22494 del 25/5/2021,Rv.28145). Il vizio può essere direttamente emendato in questa sede, ai sensi dell'art. 620, lett. I), cod.proc.pen. con rideterminazione della multa nella misura di euro 3.200,00, ferma restando la pena detentiva di anni due, mesi otto di reclusione. 8. Alla stregua delle considerazioni che precedono deve disporsi l'annullamento senza rinvio della sentenza impugnata con riguardo alla posizione dell'imputato Caschetto Salvatore limitatamente alla quantificazione della pena pecuniaria della multa, che viene rideterminata in euro 3.200,00. I ricorsi di Menna Elton, Mema Ylli, Dyrmishi Fitim, Di Bella Domenico, Buzukia Ardi devono essere, tutti, dichiarati inammissibili con condanna dei proponenti al pagamento delle spese processuali e della sanzione pecuniaria precisata in dispositivo, non ravvisandosi ragioni d'esonero. P.Q.M. Annulla senza rinvio la sentenza impugnata nei confronti di Caschetto Salvatore relativamente alla pena pecuniaria inflitta, che ridetermina in euro 3.200,00 di multa. 17 Dichiara inammissibili i ricorsi di Mema Elton, Buzukja Ardi, Dyrmishi Fitinn, Menna Illy e Di Bella Domenico, che condanna al pagamento delle spese processuali e della somma di euro tremila in favore della Cassa delle Ammende. Così deciso in Roma il 3 dicembre 2021 Il Consigliere estensore Il Presidente Anna Maria De Santis Messini D'Agostini Yet, "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46570@tO@oY.clean.pdf,Penale Ord. Sez. 7   Num. 46570  Anno 2021Presidente: LIBERATI GIOVANNIRelatore: DI STASI ANTONELLAData Udienza: 03/12/2021
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46573@tO.clean.pdf,"ORDINANZA sul ricorso proposto da: OGENETE CHARLES (CUI 053ZPQ5) nato il 24/04/1985 avverso la sentenza del 07/07/2021 del GIUDICE UDIENZA PRELIMINARE di PARMA là-EdŠavviso alle partia _ udita la relazione svolta dal Consigliere ANTONELLA DI STASI; Penale Ord. Sez. 7   Num. 46573  Anno 2021Presidente: LIBERATI GIOVANNIRelatore: DI STASI ANTONELLAData Udienza: 03/12/2021RITENUTO IN FATTO 1. Con sentenza del 07/07/2021 pronunciata ex art. 444 cod. proc. pen., il Giudice dell'udienza preliminare del Tribunale di Parma ha applicato all'attuale ricorrente la pena richiesta per il reato di cui all'art. 73, comma 1 e 4, d.P.R. n. 309/1990. 2. Avverso la sentenza, l'imputato ha proposto ricorso per cassazione, a mezzo del difensore di fiducia, chiedendone l'annullamento ed articolando un unico motivo con il quale deduce violazione di legge per erronea qualificazione giuridica del fatto. CONSIDERATO IN DIRITTO 1. Il motivo proposto non è consentito. 2. In tema di applicazione della pena su richiesta delle parti, la possibilità di ricorrere per cassazione deducendo, ai sensi dell'art. 448, comma 2-bis, cod. proc. pen., introdotto dall'art. 1, comma 50, della legge 23 giugno 2017, n. 103, l'erronea qualificazione giuridica del fatto contenuto in sentenza è limitata ai soli casi di errore manifesto, con conseguente inammissibilità della denuncia di errori valutativi in diritto che non risultino evidenti dal testo del provvedimento impugnato. (Sez. 1, n. 15553 del 20/03/2018, Maugeri, Rv. 27261901). Deve, quindi, richiamarsi la costante giurisprudenza di questa Corte, secondo cui la ricorribilità della sentenza di patteggiamento è ammessa nelle sole ipotesi di errore manifesto, ossia quando sussiste realmente l'eventualità che l'accordo sulla pena si trasformi in accordo sui reati, sicché deve essere esclusa tutte le volte in cui la diversa qualificazione presenti margini di opinabilità: l'errata qualificazione giuridica del fatto può essere fatta valere solo dinanzi ad un evidente error in iudicando che ""dissimuli un'illegale trattativa sul nomen iuris, ma non in presenza di una qualificazione che presenti oggettivi margini di opinabilità (Sez.6, n.2721 del 08/01/2018, Rv.272026 - 01; Sez.3, n.34902 del 24/06/2015, dep.17/08/2015, Rv.264153; Sez. 6, n. 15009 del 27.11.2012 dep. il  2.4.2013, Rv. 254865: Sez. 4, 11 marzo 2010, n. 10692 Rv.246394 - 01). Nel caso di specie, la motivazione della sentenza è adeguata, perché basata sugli atti di indagine in piena aderenza al chiaro tenore letterale della imputazione, peraltro neppure censurata dal ricorrente. 3. Il ricorso deve, pertanto, essere dichiarato inammissibile, de plano, a norma dell'art. 610, comma 5-bis, cod. proc. pen., introdotto dalla legge n. 103 del 2017. 4. Segue alla declaratoria di inammissibilità la condanna del ricorrente al pagamento delle spese processuali e della somma, indicata in dispositivo, in / 2 1.: Così deciso il 03/12/2021 favore della Cassa delle ammende, non sussistendo elementi per ritenere che «la parte abbia proposto il ricorso senza versare in colpa nella determinazione della causa di inammissibilità» (Corte Cost. n. 186 del 2000). P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende. "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46062@tS.clean.pdf,"SENTENZA sul ricorso proposto da: SUPINO GIOVANNI nato a VITULANO il 26/11/1959 avverso la sentenza del 16/06/2020 del GIUDICE DI PACE di BENEVENTO visti gli atti, il provvedimento impugnato e il ricorso; udita la relazione svolta dal Consigliere SANDRA RECCHIONE; Il procedimento si celebra con contraddittorio scritto ai sensi dell'art. 23 comma 8 del D.L. n. 137 del 2020 udita la relazione svolta dal Consigliere SANDRA RECCHIONE; il Pubblico Ministero, in persona del Sostituto Procuratore VALENTINA MANUALI ha depositato conclusioni scritte chiedendo l'inammissibilità del ricorso. L'avv. Angelo Leone per la parte civile depositava conclusioni e nota spese. Penale Sent. Sez. 2   Num. 46062  Anno 2021Presidente: GALLO DOMENICORelatore: RECCHIONE SANDRAData Udienza: 24/11/2021RITENUTO IN FATTO 1. Il giudice di Pace di Benevento condannava il ricorrente per il reato previsto dall'art. 636 cod. pen. in quanto introduceva nel fondo del Limata Sebastiano una mandria di bovini al fine di farli pascolare con compromissione del raccolto. 2. Avverso tale sentenza proponeva ricorso per cassazione il difensore che deduceva: 2.1. violazione di legge: l'azione penale, in ossequio al divieto di secondo giudizio, sarebbe improcedibile, poiché l'illecito era già stato sanzionato in via amministrativa 2.2. violazione di legge: sarebbe illegittima la costituzione di parte civile avvenuta all'udienza del 21 maggio 2019, data in cui il processo era stato rinviato in seguito alla modifica del capo di imputazione avvenuta all'udienza del 16 ottobre 2018; inoltre sarebbe tardiva la lista depositata il 13 maggio 2019 in occasione della seconda costituzione. Si deduceva inoltre che all'udienza del 17 settembre 2019 il capo di imputazione veniva di nuovo modificato senza il rispetto della procedura prevista dall'art. 516 cod. proc. pen. 2.3. Vizio di motivazione: la persona offesa avrebbe reso dichiarazioni contraddittorie e non coerenti con i rilievi fotografici; a ciò si aggiungeva che era emerso che solo due dei bovini rinvenuti sul punto erano di proprietà del ricorrente: pertanto la condotta avrebbe dovuto essere inquadrata in quella prevista dall'art. 636 comma 1 e non in quella prevista dal comma 2. Si deduceva infine che il ricorrente, pur essendo proprietario del gregge non ne aveva la custodia affidata a Supino Bernardino, sicché non poteva essergli addebitata alcun illecito. CONSIDERATO IN DIRITTO 1.11 primo motivo di ricorso con il quale si deduce la violazione del principio del ne bis in idem è generico - dunque inammissibile - in quanto asserisce la violazione, ma non allega non allega, né indica, il provvedimento in ipotesi ostativo alla celebrazione di questo processo. Secondo l'orientamento della Corte di cassazione, che il collegio condivide, per l'appello, come per ogni altro gravame, il combinato disposto degli art. 581 comma primo lett. c) e 591 comma primo lett. c) del codice di rito comporta la inammissibilità dell'impugnazione in caso di genericità dei relativi motivi. Per escludere tale patologia è necessario che l'atto individui il ""punto"" che intende devolvere alla cognizione del giudice 2 di appello, enucleandolo con puntuale riferimento alla motivazione della sentenza impugnata, e specificando tanto i motivi di dissenso dalla decisione appellata che l'oggetto della diversa deliberazione sollecitata presso il giudice del gravame (Sez. 6, n. 13261 del 6.2.2003, Valle, rv 227195; Sez. 4, n. 40243 del 30/09/2008, Falcioni, Rv. 241477; Sez. 6, n. 32227 del 16/07/2010, T. Rv. 248037, Sez. 6, n. 800 06/12/2011, dep. 2012, Bidognetti, Rv. 251528). Peraltro, in materia, le sezioni unite della Corte di cassazione hanno stabilito che l' appello, al pari del ricorso per cassazione, è inammissibile per difetto di specificità dei motivi quando non risultano esplicitamente enunciati e argomentati i rilievi critici rispetto alle ragioni di fatto o di diritto poste a fondamento della decisione impugnata, fermo restando che tale onere di specificità, a carico dell'impugnante, è direttamente proporzionale alla specificità con cui le predette ragioni sono state esposte nel provvedimento impugnato (Sez. un n. 8825 del 27/10/2016, Galtelli, Rv. 268822) 2.11 secondo motivo è infondato. 2.1. Con riguardo alla dedotta illegittimità della seconda costituzione di parte civile e della correlata ammissione una lista testi ""tardiva"": il collegio rileva che la costituzione di parte civile e l'ammissione della relativa lista, avvenuti a processo già avviato, come correttamente dedotto, sono illegittimi, in quanto avvenuti fuori termine (Sez. 3 - , Sentenza n. 15768 del 18/02/2020, 0., Rv. 280264 - 03); tuttavia perché la violazione generi una nullità capace di ripercuotersi sulla liceità della progressione processuale - e dunque sulla legittimità delle sentenza - è necessario che la stessa produca, in concreto, una lesione del diritto di difesa. Nel caso in esame gli atti tardivi non hanno prodotto alcun effetto pregiudizievole per il ricorrente, tenuto conto del fatto che (a) la parte civile si era già costituita tempestivamente e che (b) la parte civile rinunciava al teste tardivamente ammesso come si evince dal verbale dell' udienza del 17 dicembre 2019. Il ricorrente non ha dunque alcun concreto interesse alla rilevazione della dedotta illegittimità che, in concreto, non ha prodotto alcuna lesione del diritto di difesa. 2.2. Quanto alla mancata attivazione della procedura prevista dall'art. 516 cod. proc. pen. in seguito alla deposizione della parte civile all'udienza del 17 settembre 2019, nel corso della quale la stessa riferiva che l'illecito era stato consumato in località San Menna, contrariamente a quanto precedentemente affermato, il collegio rileva che la violazione, che integra una nullità generale a regime intermedio, non è stata tempestivamente dedotta e risulta sanata dall'acquiescenza manifestata dal ricorrente nel corso della progressione processuale. Si ribadisce che la modifica dell'imputazione riguardante un elemento accessorio del fatto non accompagnata dalla notifica dell'estratto del verbale dibattimentale all'imputato contumace o assente, determina una nullità assoluta qualora l'elemento modificato, 3 incidendo sul nucleo essenziale del fatto, abbia impedito il pieno esercizio dei diritti difensivi; qualora, invece, la modifica non investa il nucleo sostanziale dell'addebito e non reca pregiudizio al diritto dell'imputato di individuare con esattezza il fatto contestatogli, l'omessa notificazione del verbale di udienza contenente tale modifica, determina una nullità a regime intermedio che per essere rilevata deve essere tempestivamente dedotta (Sez. 2, Sentenza n. 46342 del 26/10/2016, Furfaro, Rv. 268320 - 01). A ciò si aggiunge che la modifica in questione - relativa al ""luogo"" di consumazione del reato - non risulta idonea a ledere il diritto di difesa, considerato che il fatto risulta già correttamente contestato con l'originario atto di esercizio dell'azione penale (che faceva riferimento a quanto denunciato in querela ed identificava l'illecito in località San Menna) e che le prove raccolte, e discusse in contraddittorio, riguardano tutte il fatto come descritto in origine. 3. Il terzo motivo, che contesta sia la motivazione posta a fondamento dell'accertamento di responsabilità, che la qualificazione giuridica del fatto è inammissibile. Le censure rivolte nei confronti dell'inquadramento della condotta nella fattispecie prevista dall'art. 636 comma 2 cod. pen. e della capacità dimostrativa del compendio probatorio, composto dalle dichiarazioni della parte civile e dalle annotazioni del Corpo Forestale, si risolvono in una inammissibile richiesta di rivalutazione delle prove, attività esclusa dal perimetro che circoscrive la competenza del giudice di legittimità (tre le altre: Sez. 6 n. 13809 del 17/03/2015,0., Rv. 262965). La sentenza impugnata dava conto infatti dell'ingresso di numerosi capi di bestiame appartenenti al Supino sul fondo della parte civile e del fatto che tale ingresso era stato effettuato al fine di consentirne il pascolo (pag. 7 della sentenza impugnata). La motivazione non presenta vizi logici né discrasie tra la valutazione e le prove raccolte e non si presta pertanto ad alcuna censura in questa sede. Con riguardo alla sussistenza dell'elemento soggettivo il collegio ribadisce, via generale che il delitto di cui all'art.636, comma terzo, cod. pen. può essere consumato non solo con l'introduzione diretta degli animali nei fondi vicini ma anche con il loro abbandono in libertà e senza custodia, nella consapevolezza che essi vi si introdurranno guidati dall'istinto, essendo in tal caso configurabile l'elemento psicologico del reato nella forma del dolo eventuale (Sez. 2, Sentenza n. 46336 del 11/10/2016 Rv. 268472; Sez. 2, Sentenza n. 52200 del 14/10/2016, Mancuso, Rv. 268645 - 01). Nel caso in esame il ricorrente allegava il travisamento per omissione di una prova non allegata, ovvero il fatto che la custodia della mandria fosse affidata al figlio mentre lui quando si è consumato il reato contestato lavorava altrove. 4 Si tratta di circostanze asserite, che non emergono dal percorso motivazionale della sentenza delle quali si deduce la omessa valutazione, senza però adempiere all'onere di allegazione delle relative prove. Sul punto il collegio riafferma che, quando si deduce il travisamento della prova, anche per omissione, è necessaria l'allegazione della prova in ipotesi travisata, pena l'inammissibilità della doglianza per intrinseca genericità. Si ribadisce cioè che, anche dopo l'entrata in vigore dell'art. 165 bis comma 2 disp. att. cod. proc. pen, . è necessario il rispetto del principio di autosufficienza del ricorso che si traduce nell'onere di puntuale indicazione da parte del ricorrente degli atti che si assumono travisati e dei quali si ritiene necessaria l'allegazione delegata alla Cancelleria (Sez. 2, n. 35164 del 08/05/2019 - dep. 31/07/2019, Talamanca, Rv. 276432) 4. Alla parte civile, che ha depositato conclusioni e nota spese, non devono essere liquidate le spese del grado. 4.1. In materia di diritto della parte civile al rimborso delle spese processuali quando le conclusioni sono rassegnate solo con ""memoria"", senza l'intervento in udienza, la giurisprudenza non è univoca. Da un lato si è affermato che nel giudizio di legittimità l'imputato non è tenuto al rimborso delle spese processuali in favore della parte civile che, dopo avere depositato una memoria con argomentazioni non decisive ai fini dell'esito del ricorso, non sia intervenuta nella discussione in pubblica udienza (Sez. 2, Sentenza n. 36512 del 16/07/2019, Serio, Rv. 277011; Sez. 5, Sentenza n. 47553 del 18/09/2015, Giancola, Rv. 265918; Sez. 5, Sentenza n. 43484 del 07/04/2014, Miglietta, Rv. 261302) Dall'altro si è affermato che ha diritto ad ottenere la liquidazione delle spese processuali la parte civile che, nel giudizio di legittimità, pur non intervenendo alla discussione in pubblica udienza, depositi memorie conclusive e relativa nota spese, sulla base di quanto disposto dall'art. 541 cod. proc. pen., che prevede un obbligo generale di condanna dell'imputato alla rifusione delle spese sostenute dalla parte civile - in caso di accoglimento della domanda di restituzione o di risarcimento dei danni - svincolato da qualsiasi riferimento alla discussione in pubblica udienza (Sez. 2 - , Sentenza n. 12784 del 23/01/2020, Tamborrino, Rv. 278834; Sez. 4, Sentenza n. 38227 del 21/06/2018 Albergo, Rv. 273802; Sez. 5, Sentenza n. 6052 del 30/09/2015 dep. 2016, Migliorini, Rv. 266021) Il collegio ritiene, in primo luogo, che l'intervento della parte civile non debba necessariamente esprimersi attraverso l'intervento in udienza, dato che l'art, 614 cod. proc. pen. richiama l'art. 523 cod. proc. pen. (che appunto richiede la partecipazione in udienza della parte civile) solo nella parte in lo stesso regolamenta lo svolgimento della discussione, laddove è pacifico che l'udienza in cassazione prevede per tutte le parti private 5 L'estensore Il Presidente - e dunque anche per quella civile - la facoltà e non l'obbligo di comparire (Sez. 2, Sentenza n. 12784 del 23/01/2020, Tamborrino, Rv. 278834, § 4.2.1.). In secondo luogo si condivide quanto già osservato dalla Cassazione circa il fatto che «l'art. 168 disp. att. cod. proc. pen. dispone l'applicazione, nel giudizio di cassazione, delle «disposizioni dì attuazione relative al giudizio di primo grado» (così, testualmente ed inequivocabilmente, l'art. 168 disp. att. c.p.p.): in virtù di tale rinvio, deve ritenersi senz'altro richiamato anche l'art. 153 disp. att. c.p.p., a norma del quale, «agli effetti dell'articolo 541, comma 1, del codice, le spese sono liquidate dal giudice sulla base della ""nota"" che la parte civile presenta al più tardi insieme alle conclusioni»: al più tardi insieme alle conclusioni, ma quindi, inequivocabilmente, anche prima (ove si ritenga il contrario, la disposizione resterebbe priva di concreto significato)», in tal caso, senza partecipare alla discussione (Sez. 2, Sentenza n. 12784 del 23/01/2020, Tamborrino, Rv. 278834, § 4.2.2). In sintesi: (a) la parte civile in cassazione non ""deve"" partecipare all'udienza, (b) la liquidazione delle spese dalla stessa non dipende dalla sua partecipazione in udienza, ma è correlata al deposito della ""nota"". Ciò detto, il collegio ritiene che per procedere alla liquidazione delle spese nei casi in cui la parte civile non partecipi all'udienza di discussione, occorre verificare che la stessa abbia dato un contributo effettivo - anche solo con la memoria - allo svolgimento del processo, non potendosi procedere alla liquidazione assenza di qualsivoglia contributo concreto, ovvero sulla base di una richiesta di liquidazione associata ad una memoria che non si confronta in alcun modo con i temi processuali. 4.2. Nel caso in esame la parte civile si limitava a depositare conclusioni e nota spesa senza offrire alcun argomento utile alla decisione. Alla stessa pertanto nulla è dovuto. 5.Ai sensi dell'articolo 616 cod. proc. pen., con il provvedimento che rigetta il ricorso la parte che lo ha proposto deve essere condannata al pagamento delle spese del procedimento. P.Q.M. Rigetta il ricorso e condanna il ricorrente al pagamento delle spese processuali. Nulla per le spese di parte civile. Così deciso in Roma, il giorno 24 novembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s10@a2021@n46734@tS.clean.pdf,"SENTENZA sul ricorso proposto da: SANTANNA FILIPPO nato a MELITO DI PORTO- SALVO il 16/04/1950 avverso l'ordinanza del 24/02/2021 del TRIB. LIBERTA' di REGGIO CALABRIA udita la relazione svolta dal Consigliere ENRICO GIUSEPPE SANDRINI; lette le conclusioni del PG LUIGI GIORDANO che ha chiesto il rigetto del ricorso Penale Sent. Sez. 1   Num. 46734  Anno 2021Presidente: SIANI VINCENZORelatore: SANDRINI ENRICO GIUSEPPEData Udienza: 25/11/2021RITENUTO IN FATTO 1. Con l'ordinanza indicata in epigrafe il Tribunale di Reggio Calabria, costituito ai sensi dell'art. 309 cod.proc.pen., ha confermato l'ordinanza applicativa della misura cautelare della custodia in carcere emessa il 5.01.2021 dal Tribunale di Locri nei confronti di Santanna Filippo ai sensi dell'art. 275 comma 1 bis cod.proc.pen. a seguito di condanna pronunciata con sentenza 22.06.2020 per il delitto di cui all'art. 416 bis cod.pen. Il Tribunale rilevava che la condanna intervenuta per gli stessi fatti per i quali era stata applicata la misura coercitiva precludeva la rivalutazione del requisito della gravità indiziaria; riteneva privo di rilievo l'elemento di novità introdotto dalla difesa con memoria prodotta nel corso dell'udienza camerale, e costituito da una consulenza tecnica di parte riguardante la lettura di una conversazione intercettata tra il figlio dell'imputato e altri soggetti prospettata in termini tali da escluderne il riferimento a Santanna Filippo, perché frutto di una lettura frammentaria del dato captativo inidonea a scalfire la motivazione con cui la sentenza di condanna aveva ritenuto invece la conversazione significativa dell'appartenenza attuale dell'imputato al sodalizio criminale sulla scorta di una lettura complessiva dell'intero contesto dialogico operata sulla base della perizia trascrittiva e degli esiti dell'istruttoria dibattimentale. Quanto alle esigenze cautelari di cui alle lettere b) e c) dell'art. 274 del codice di rito, il giudice del riesame riteneva pienamente operante la presunzione (relativa) di sussistenza delle suddette esigenze - affermata dall'ordinanza gravata ai sensi dell'art. 275 comma 3 in ragione del titolo del reato - sulla base delle modalità e circostanze della condotta ascritta all'imputato, consistita nella partecipazione a una locale di ndrangheta, quella di Bianco, tuttora operativa e legata a quella di San Luca dominata dalla cosca Pelle, nei cui confronti il Santanna aveva dimostrato una fedeltà che gli era valsa la ricollocazione nell'organigramma associativo; l'attualità della condotta partecipativa, discendente anche dalla natura aperta della contestazione associativa, cristallizzatasi alla data della pronuncia della sentenza di primo grado, e la prova acquisita dell'attività posta in essere dall'imputato, col supporto della propria famiglia, per essere riammesso nel sodalizio mafioso, pur nella possibilità di distaccarsene, legittimava l'adozione della misura coercitiva. 2. Ricorre per cassazione Santanna Filippo, a mezzo del difensore, deducendo con unico motivo vizio di motivazione dell'ordinanza impugnata con riguardo alle norme di cui agli artt. 273, 274, 275 comma 1-bis cod.proc.pen., anche in relazione all'art. 416 bis cod.pen. Sotto un primo profilo, il ricorrente lamenta l'omessa valutazione da parte del tribunale del riesame del nuovo elemento addotto dalla difesa con memoria 1 6,  Š5 10.02.2021 e idoneo a determinare un mutamento del compendio indiziario, interagendo col quadro probatorio già valutato dalla sentenza non definitiva di condanna, quadro che il giudice della cautela avrebbe dovuto riconsiderare alla luce di tale elemento di novità, anziché limitarsi al mero richiamo del contenuto della sentenza; né l'ordinanza impugnata aveva precisato perché il risultato della perizia trascrittiva fosse preferibile a quello della consulenza tecnica di parte. Sotto un secondo profilo, il ricorrente censura l'omessa argomentazione degli elementi normativamente richiesti per l'applicazione della misura cautelare a seguito della sopravvenienza della sentenza di condanna, e costituiti dall'esito del procedimento, dalle modalità del fatto e dagli elementi sopravvenuti, in grado di superare il giudicato cautelare in precedenza formatosi a seguito di annullamento da parte del tribunale del riesame, confermato dalla Corte di legittimità, di una prima ordinanza applicativa della misura coercitiva; in particolare non erano stati indicati, né avevano costituito oggetto di valutazione, gli elementi capaci di determinare un aggravamento delle esigenze cautelari rispetto al giudizio (negativo) precedente, e che avrebbero dovuto caratterizzarsi per la loro specificità. CONSIDERATO IN DIRITTO 1. Il ricorso è inammissibile in ogni sua deduzione. 2. L'ordinanza impugnata ha spiegato perché l'elemento di novità introdotto dalla difesa in sede cautelare di riesame mediante la produzione di una consulenza tecnica prospettante una diversa lettura di una conversazione intercettata tra soggetti terzi, facente parte del compendio captativo acquisito nel giudizio di merito, sia inidoneo a scalfire la tenuta probatoria della sentenza di condanna, fondata su una valutazione del globale contesto dialogico (comprensivo anche della suddetta conversazione) risultante dalle trascrizioni effettuate nella forma della perizia e dalle complessive risultanze processuali, in termini dimostrativi dell'appartenenza attuale dell'imputato al sodalizio criminale. L'esistenza di una puntuale motivazione al riguardo rende generica, e perciò inammissibile, la riproposizione - in questa sede - della censura con cui il ricorrente lamenta l'omessa valorizzazione del suddetto elemento: nella misura, infatti, in cui il motivo omette di confrontarsi criticamente col percorso argomentativo del provvedimento gravato, limitandosi a una mera riedizione della doglianza originaria, già ritenuta infondata, esso risulta generico, alla stregua dell'orientamento consolidato di questa Corte secondo cui la natura aspecifica della censura, che discende dall'assenza di correlazione tra le ragioni argonnentative della decisione impugnata e quelle poste a fondamento dell'impugnazione, integra una causa tipica di inammissibilità del ricorso per cassazione (Sez. 6 n. 8700 del 21/01/2013, Rv. 254584; Sez. 2 n. 36406 del 2 27/06/2012, Rv. 253893; Sez. 4 n. 18826 del 9/02/2012, Rv. 253849). 3. Nel resto, il ricorso si limita a sollecitare una rivalutazione, in punto di fatto, dei presupposti, costituiti dall'attualità della partecipazione associativa del Santanna alla ndrangheta, che hanno supportato l'emissione dell'ordinanza coercitiva ai sensi dell'art. 275 comma 1 bis cod.proc.pen., per un titolo di reato (416 bis cod.pen.) che legittima l'operatività della presunzione relativa di sussistenza delle esigenze cautelari, secondo lo schema tipico di un gravame di merito che non può trovare ingresso nel giudizio di legittimità. L'ordinanza impugnata, invero, ha fatto corretta applicazione dei principi sanciti dal combinato disposto dei commi 1-bis e 3 dell'art. 275 cod.proc.pen., per cui la pronuncia di una sentenza di condanna, anche non defrnitiva, costituisce di per sé un fatto nuovo che legittima l'applicazione della misura cautelare personale, non preclusa dall'eventuale formazione di un giudicato cautelare favorevole al soggetto prima di tale atto, in quanto caratterizzato ex lege da un quid pluris rispetto alla situazione precedente, rappresentato dall'esistenza di una pronuncia di merito basata su prove e non più su un quadro di mera gravità indiziaria (Sez. 1 n. 33896 del 14/07/2010, Rv. 248178; Sez. 6 n. 20304 del 30/03/2017, Rv. 269956), che - in quanto relativa a uno dei delitti elencati nel comma 3 dell'art. 275 - costituisce elemento idoneo a fondare una presunzione di pericolosità del condannato. D'altronde, il precedente cautelare evocato dal ricorrente, discendente dal rigetto (con sentenza di questa Corte, Sez. 2, n. 34285 del 7/06/2018) del ricorso proposto dal pubblico ministero avverso l'ordinanza che aveva annullato il titolo custodiale emesso dal GIP del Tribunale di Reggio Calabria, aveva attinto esclusivamente il profilo della gravità indiziaria, allora ritenuto insussistente, che risulta all'evidenza superato dalla sopravvenienza della sentenza di condanna, con conseguente inconferenza dell'argomento difensivo sviluppato sul punto. 4. All'inammissibilità del ricorso consegue la condanna del ricorrente al pagamento delle spese processuali e al versamento alla cassa delle ammende della sanzione pecuniaria che si stima equo quantificare in 3.000 euro. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Così deciso il 25/11/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46156@tS@oY.clean.pdf,Penale Sent. Sez. 4   Num. 46156  Anno 2021Presidente: PICCIALLI PATRIZIARelatore: PEZZELLA VINCENZOData Udienza: 24/11/2021
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46569@tO.clean.pdf,"ORDINANZA sui ricorsi proposti da: BALDICCHI FRANCESCO nato a PERUGIA il 18/12/1969 MASSA DAVIDE nato a CAGLIARI il 01/01/1973 avverso la sentenza del 12/03/2021 della CORTE APPELLO di PERUGIA dato avviso alle parti; udita la relazione svolta dal Consigliere ANTONELLA DI STASI; Penale Ord. Sez. 7   Num. 46569  Anno 2021Presidente: LIBERATI GIOVANNIRelatore: DI STASI ANTONELLAData Udienza: 03/12/2021RITENUTO IN FATTO 1. Con sentenza pronunciata in data 12.03.2021, la Corte di appello di Perugia ha confermato la sentenza del 4.6.2019 del Tribunale di Perugia che, all'esito di giudizio abbreviato, aveva dichiarato Baldicchi Francesco e Massa Davide responsabili del reato di cui all'art. 73, commi 1 e 4, d.P.R. n. 309/1990 e condannati alla pena ritenuta di giustizia. 2. Avverso la sentenza, gli imputati hanno proposto distinti ricorsi per cassazione, per il tramite dei difensori di fiducia, e ne hanno chiesto l'annullamento, articolando i seguenti motivi: Massa Davide deduce, con unico motivo, violazione dell'art. 114 cod.pen. e vizio di motivazione; Baldicchi Francesco, con unico motivo, deduce violazione degli artt. 62-bis, 63,132 e 133 cod.pen.e vizio di motivazione. CONSIDERATO IN DIRITTO 1. I ricorsi vanno dichiarati inammissibili. 2. Il motivo di ricorso di Baldicchi Francesco è manifestamente infondato. Secondo giurisprudenza consolidata di questa Corte, il giudice, nel motivare il diniego della concessione delle attenuanti generiche, non deve necessariamente prendere in considerazione tutti gli elementi favorevoli o sfavorevoli dedotti dalle parti o rilevabili dagli atti; è sufficiente che egli faccia riferimento a quelli ritenuti decisivi o comunque rilevanti, rimanendo disattesi o superati tutti gli altri da tale valutazione , individuando, tra gli elementi di cui all'art.133 cod.pen., quelli di rilevanza decisiva ai fini della connotazione negativa della personalità dell'imputato (Sez.3, n.28535 del 19/03/2014, Rv.259899; Sez.6, n.34364 del 16/06/2010, Rv.248244; sez. 2, 11 ottobre 2004, n. 2285, Rv. 230691). Nella specie, la Corte territoriale, con motivazione congrua e logica, ha confermato il diniego di applicazione delle circostanze attenuanti generiche a cagione dei precedenti penali e del comportamento processuale. Ha, quindi, ritenuto assolutamente prevalente il richiamo, sia pure implicito, alla personalità negativa dell'imputato, quale emergente dal certificato penale, per negare l'invocato beneficio (cfr in merito alla sufficienza dei precedenti penali dell'imputato quale elemento preponderante ostativo alla concessione delle circostanze attenuanti generiche, Sez.2, n.3896 del 20/01/2016, Rv.265826; Sez.1, n.12787 del 05/12/1995, Rv.203146). La Corte territoriale ha adeguatamente motivato anche in ordine al giudizio di comparazione fra circostanza attenuante ed aggravante, richiamando la personalità negativa dell'imputato come evincibile dai precedenti penali. 2 In tale motivazione non vi è alcuna manifesta illogicità o carenza sindacabile in questa sede. Va ricordato che questa Corte ha reiteratamente affermato che le statuizioni relative al giudizio di comparazione tra circostanze aggravanti ed attenuanti sono censurabili in cassazione soltanto nelle ipotesi in cui siano frutto di mero arbitrio o di ragionamento illogico, essendo sufficiente a giustificare la soluzione della equivalenza aver ritenuto detta soluzione la più idonea a realizzare l'adeguatezza della pena irrogata in concreto (Sez. 5,n. 5579 del 26/09/2013, dep.04/02/2014,Rv.258874 - 01; Sez.6,n.6866 del 25/11/2009, dep.19/02/2010,Rv.246134 - 01; Sez.4,n.25532 del 23/05/2007, Rv.236992). 3. Il motivo di ricorso di Massa Davide è inammissibile. La Corte territoriale ha escluso l'applicabilità della circostanza attenuante di cui all'ad 114 cod.pen., evidenziando il ruolo attivo avuto dal Massa nel prelevamento della sostanza stupefacente. a mezzo della vettura nella sua e4.; disponibilità, in linea con il principio di diritvgu ndo l'apporto del concorrente non abbia avuto soltanto una minore rilevanza causale rispetto alla partecipazione degli altri concorrenti, ma abbia assunto un'importanza obiettivamente minima e marginale, ossia di efficacia causale, così lieve rispetto all'evento da risultare trascurabile nell'economia generale dell'iter criminoso (Sez. 1, n. 26031 del 09/05/2013, P.G.e Di Domenico, Rv. 256035) sicché deve escludersi l'applicabilità dell'attenuante quando, come nella specie, l'opera prestata, insistendo sul grado di efficacia causale, abbia assunto una certa rilevanza, sia materiale che psicologica nella fase esecutiva del delitto. Le censure proposte hanno ad oggetto deduzioni del tutto generiche, in quanto prive di specifico confronto con le argomentazioni svolte nella sentenza impugnata (cfr pag 6 ove la Corte di appello le ragioni poste a fondamento della ritenuta insussistenza della invocata circostanza attenuante di cui all'art. 114 cod.pen.), confronto doveroso per l'ammissibilità dell'impugnazione, ex art. 581 cod.proc.pen., perché la sua funzione tipica è quella della critica argomentata avverso il provvedimento oggetto di ricorso: Sez. 6, n. 20377 dell'11.3- 14.5.2009 e Sez.6, n. 22445 dell'8 - 28.5.2009). 4.Tenuto conto della sentenza 13 giugno 2000, n. 186, della Corte costituzionale e rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa nella determinazione della causa di inammissibilità», alla declaratoria dell'inammissibilità medesima consegue, a norma dell'art. 616 cod. proc. pen., l'onere delle spese del procedimento nonché quello del versamento della somma, in favore della Cassa delle ammende, equitativamente fissata in euro tremila. P.Q.M. l/2  3 Dichiara inammissibili i ricorsi e condanna i ricorrenti al pagamento delle spese processuali e al versamento della somma di tremila euro alla Cassa delle ammende. Così deciso, 03/12/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s30@a2021@n47027@tS.clean.pdf,"SENTENZA sul ricorso proposto da GARIBAY TAMAYO JUAN JOSE', nato in Perù il 26.8.1969 avverso la sentenza in data 6.7.2021 del Tribunale di Milano visti gli atti, il provvedimento impugnato e il ricorso; udita la relazione svolta dal consigliere Donatella Galterio; lette le richieste del Pubblico Ministero, in persona del Sostituto Procuratore Generale Dott. Paola Mastroberardino, che ha concluso per l'inammissibilità del ricorso RITENUTO IN FATTO 1.Con sentenza in data 6.7.2021 pronunciata ai sensi dell'art. 444 cod. proc. pen., il Tribunale di Milano ha applicato nei confronti di Garibay Tamayo Juan Josè, su concorde richiesta delle parti, la pena di sei mesi di reclusione ed euro 1.032,00 di multa, per i reati di cui all'art 73, quinto comma d.P.R. 9 ottobre 1990 n. 309 per detenzione a fini di spaccio di cocaina e di evasione ex art. 385 cod. pen., avvinti tra loro dal vincolo della continuazione, con confisca e distruzione della droga e di quanto in sequestro ad eccezione del denaro. Penale Sent. Sez. 3   Num. 47027  Anno 2021Presidente: MARINI LUIGIRelatore: GALTERIO DONATELLAData Udienza: 30/11/20212. Avverso il suddetto provvedimento l'imputato ha proposto, per il tramite del proprio difensore, ricorso per cassazione articolando un unico motivo con il quale si duole, in relazione al vizio di violazione di legge riferito agli artt. 143 cod. proc. pen. e 111 Cost. e al vizio motivazionale, della mancata traduzione della sentenza in lingua italiana, trattandosi di idioma non conosciuto dal prevenuto, di nazionalità straniera, con conseguente violazione del proprio diritto di difesa, rilevabile in ogni stato e grado del giudizio. CONSIDERATO IN DIRITTO Il ricorso deve essere dichiarato inammissibile sotto un duplice ordine di ragioni. In primo luogo, perché, potendo il Pubblico ministero e l'imputato, secondo quanto previsto dall'art. 448, comma 2- bis, cod. proc. pen. ricorrere per cassazione contro la sentenza di applicazione della pena su richiesta solo per motivi attinenti all'espressione della volontà dell'imputato stesso, al difetto di correlazione tra richiesta e sentenza, all'erronea qualificazione giuridica del fatto e all'illegalità della pena o della misura di sicurezza, il profilo censurato, attenente all'omessa traduzione della pronuncia impugnata in lingua conosciuta dal prevenuto, di nazionalità peruviana, esula all'evidenza dalle ipotesi tassativamente indicate dalla norma in esame. In secondo luogo, perché non emerge dalla prospettazione difensiva alcun elemento che consentisse al Tribunale meneghino di realizzare che l'imputato non comprendesse la lingua italiana, avendo egli, in sede di convalida dell'arresto reso dichiarazioni, nonché presenziato personalmente al processo richiedendo il patteggiamento senza aver mai formulato richiesta di un interprete, in tal modo mostrando di rendersi conto del significato degli atti processuali compiuti con il suo intervento. In tema di traduzione degli atti, anche in seguito alla riformulazione dell'art. 143, cod. proc. pen., ad opera dell'art. 1, comma primo, lett. b, del D.Lgs. 4 marzo 2014, n. 32, vale, invero, il principio secondo il quale l'obbligo alla relativa traduzione così come alla nomina di un interprete in presenza di un imputato alloglotta non discende automaticamente dal mero ""status"" di straniero o apolide di costui, ma richiede l'ulteriore presupposto indefettibile dell'accertata incapacità di comprensione della lingua italiana (Sez. 2, Sentenza n. 30379 del 19/06/2018 - dep. 05/07/2018, Rv. 273246; Sez. 2, Sentenza n. 8094 del 04/02/2016 - dep. 29/02/2016, Rv. 266238). Alla declaratoria di inammissibilità segue, a norma dell'art. 616 cod. proc. pen., la condanna del ricorrente, tenuto conto della sentenza 13 giugno 2000, n. 186 della Corte costituzionale e rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa 2 nella determinazione della causa di inammissibilità», al pagamento delle spese del procedimento nonché al versamento di una somma, in favore della Cassa delle ammende, equitativamente fissata come in dispositivo P.Q.M. Dichiara inammissibile il ricorso e condanna il ricorrente al pagamento delle spese processuali e della somma di C 3.000,00 in favore della Cassa delle Ammende Così deciso il 30.11.2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46074@tS.clean.pdf,"SENTENZA sul ricorso proposto da: CRISTIANO PASQUALE nato a NAPOLI il 07/01/1989 avverso l'ordinanza del 27/07/2021 del TRIB. LIBERTA' di NAPOLI udita la relazione svolta dal Consigliere SANDRA RECCHIONE; sentite le conclusioni del PG VALENTINA MANUALI che l'inammissibilità del ricorso. concludeva per L'avvocato DI VAIO VINCENZO in difesa di: dibattimento, chiede l'accoglimento del ricorso. L'avvocato VANNETIELLO DARIO in difesa di: dibattimento, chiede l'accoglimento del ricorso. CRISTIANO PASQUALE, dopo CRISTIANO PASQUALE, dopo Penale Sent. Sez. 2   Num. 46074  Anno 2021Presidente: GALLO DOMENICORelatore: RECCHIONE SANDRAData Udienza: 24/11/2021RITENUTO IN FATTO 1.11 Tribunale per il riesame delle misure cautelari di Napoli confermava l'aggravamento imposto ai sensi dell'art. 276 cod. proc. pen della misura cautelare degli arresti domiciliari, imposta al Cristiano per il reato di estorsione aggravata dall'art 7 D.I. n. 152 del 1991. L'aggravamento era stato disposto in ragione del fatto che il ricorrente, dopo avere partecipato, previa autorizzazione, alla cerimonia religiosa per la comunione del figlio, terminata alle ore 11.00 del 6 giugno 2021, faceva un giro per Arzano, durato un'ora, a bordo di una vettura ""Ferrari"", seguito da un corteo di altri veicoli di grossa cilindrata, e rientrava in casa solo alle ore 12.00. 2. Avverso tale ordinanza proponeva ricorso per cassazione il difensore che deduceva: 2.1. violazione di legge e vizio di motivazione: si deduceva che il ricorrente si era recato in caserma per comunicare il rientro alle ore 12.00, laddove la cerimonia era terminata solo alle 11 e 19; lo stesso non avrebbe violato alcuna prescrizione in quanto nel provvedimento autorizzativo non era stato imposto un itinerario prestabilito per il rientro, sicché mancherebbe l'identificazione della prescrizione violata; si deduceva inoltre che le precedenti violazioni richiamate dal Tribunale erano risalenti a circa un anno prima ed erano state seguite da un comportamento ineccepibile; inoltre non sarebbe stato indicata l'esigenza cautelare in ipotesi aggravata in seguito alla ritenuta violazione; 2.2. violazione di legge e vizio di motivazione: la motivazione sarebbe carente in ordine alla valutazione delle entità della violazione, elemento decisivo per apprezzare la necessità dell'aggravamento e la sua ragionevolezza in ragione della risalenza della condotta illecita, della lunghezza del presofferto e della dichiarazione di non pericolosità effettuata dal Giudice della prevenzione. CONSIDERATO IN DIRITTO 1.11 ricorso è infondato. 1.1. In via preliminare si ribadisce che in tema di aggravamento delle misure cautelari per la violazione alle prescrizioni imposte, il giudizio sulla gravità della condotta trasgressiva è riservato al giudice del merito e, ove fornito di adeguata, corretta e logica motivazione, non è sindacabile in sede di legittimità (Sez. 5, Sentenza n. 36060 del 09/10/2020, Hajdari, Rv. 280036 - 01; Conf. Sez. 2, n. 3629 del 18/8/1994, Rv. 201400) 2 Il collegio rileva, in via sistematica, che vi sono dei casi in cui la violazione dello statuto degli arresti domiciliari si traduce in una vera e propria ""evasione"", riconoscibile quando il ristretto si allontani dal luogo di detenzione in un arco temporale inconciliabile con la fascia oraria prefissata dall'autorità giudiziaria nel provvedimento cautelare (Sez. 6, Sentenza n. 35681 del 30/05/2019 Di Martino Rv. 276694 - 01; Sez. 6, Sentenza n. 21975 del 12/05/2006, Sculli, Rv. 234510). Si tratta di violazioni che vengono trattate ai sensi dell'art. 276 comma 1 ter cod. proc. pen.; diversamente nei casi in cui l'allontanamento avviene nel rispetto dei limiti orari e per le finalità previste dal provvedimento giudiziale, ma vengano violate altre specifiche prescrizioni si versa in un caso riconducibile al primo comma dell'art. 276 cod. proc. pen. (Sez. 3, Sentenza n. 42847 del 22/10/2009, Palma, Rv. 244990; Sez. 1, Sentenza n. 46093 del 07/10/2014, Calculli, Rv. 261365.) Quando non si versa in una ipotesi di violazione strutturale del regime degli arresti domiciliari - ovvero ad una trasgressione riconducibile a quelle previste dall'art. 276 comma 1 ter cod. proc. pen. - il giudice della cautela dispone di un ampio potere di valutazione in ordine alla verifica della sua gravità e della concreta idoneità a rivelare la sopravvenuta inadeguatezza della misura in corso a fronteggiare le esigenze cautelar', che in ipotesi possono anche risultare ""inalterate"" (Sez. 6 - , Sentenza n. 58435 del 04/12/2018 D' Albenzio Rv. 275040 - 01). In sintesi: il giudice della cautela chiamato a pronunciarsi ai sensi dell'art. 276 comma 1 cod. proc. pen. in ordine alla richiesta di aggravamento degli arresti domiciliari correlata alla rilevazione di una violazione ""non strutturale"" della misura gode di un ampio potere discrezionale nella valutazione (a) della concreta idoneità delle misure disponibili a contrastare le esigenze cautelari, rilevate che possono anche rimanere inalterate, (b) dell'eventuale aggravamento del pericolo cautelare segnalato dalla condotta trasgressiva. Tale potere discrezionale patisce una significativa contrazione nel caso in cui sia violato il divieto di allontanamento dal luogo degli arresti domiciliari, ovvero in un caso di violazione ""strutturale"" dello statuto degli arresti domiciliari: in questo caso l'aggravamento ai sensi dell'art. 276 comma 1 ter cod. proc. pen. è doveroso, salvo che si versi in un caso di violazione di lieve entità. 1.2. Nel caso in esame il Cristiano era stato autorizzato ""solo"" a partecipare alla cerimonia religiosa per la comunione del figlio: l'autorizzazione al rito religioso implicava il raggiungimento del luogo la partecipazione al rito ed il ritorno immediato nella sede degli arresti. Il giro ""in corteo"" per Arzano evidentemente non era autorizzato e rappresentava una violazione delle autorizzazioni imposte, non riconducibile all'allontanamento arbitrario dal luogo degli arresti previsto dall'art. 276 comma 1 ter cod. proc. pen. 3 Tale violazione veniva tuttavia ritenuta grave, ed idonea a giustificare l'aggravamento della misura, in quanto espressiva di un concreto aggravamento delle esigenze cautelari,: il giro effettuato dal ricorrente in corteo per Arzano veniva considerata come una azione appariscente tesa, se non a riaffermare il suo potere mafioso, quanto meno a palesare la sua presenza sul territorio con atteggiamento di sfida nei confronti delle forze dell'ordine (pag. 2 dell'ordinanza impugnata). Si tratta di una motivazione logica, coerente con le emergenze procedimentali e con le indicazioni ermeneutiche fornite dalla Cassazione in materia che, si ripete, legittimano l'esercizio di un ampio potere discrezionale in ordine alla valutazione della necessità di aggravare la misura in caso di violazioni non strutturali dello statuto degli arresti domiciliari: la stessa si sottrae ad ogni censura in questa sede. 2. Ai sensi dell'articolo 616 cod. proc. pen., con il provvedimento che rigetta il ricorso, la parte privata che lo ha proposto deve essere condannata al pagamento delle spese del procedimento. Poiché dalla presente decisione non consegue la rimessione in libertà del ricorrente, deve disporsi - ai sensi dell'articolo 94, comma 1 ter delle disposizioni di attuazione del codice di procedura penale, che copia della stessa sia trasmessa al direttore dell'istituto penitenziario in cui l'indagato si trova ristretto, perché provveda a quanto stabilito dal comma 1 bis del citato articolo. P.Q.M. Rigetta il ricorso e condanna il ricorrente al pagamento delle spese processuali Manda alla cancelleria per gli adempimenti di cui all' art. 94 comma 1 ter disp. att. Cod. proc. pen. Così deciso in Roma, il giorno 24 novembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s40@a2021@n46024@tO.clean.pdf,"ORDINANZA sul ricorso proposto da: SAVINI GIUSEPPE nato a MARINA DI GIOIOSA IONICA il 12/12/1952 avverso la sentenza del 03/11/2020 della CORTE APPELLO di MILANO visti gli atti, il provvedimento impugnato e il ricorso; udita la relazione svolta dal Consigliere ALDO ESPOSITO; lette le conclusioni del PG dr.ssa MARIA GIUSEPPINA FODARONI, che ha chiesto l'annullamento senza rinvio della sentenza impugnata limitatamente alla riduzione della pena per il rito abbreviato da determinarsi nella misura della metà; Penale Ord. Sez. 4   Num. 46024  Anno 2021Presidente: CIAMPI FRANCESCO MARIARelatore: ESPOSITO ALDOData Udienza: 25/11/20212 RITENUTO IN FATTO 1. Con la sentenza in epigrafe, la Corte di appello di Milano ha confermato la sen-tenza del Tribunale di Milano, emessa a seguito di giudizio abbreviato, con cui Savini Giuseppe era stato condannato alla pena, condizionalmente sospesa, di giorni qua-ranta di arresto e di euro duemila di ammenda, con sospensione della patente di guida per la durata di mesi sei, in relazione al reato di cui all'art. 186, commi 1 e 2, lett. b) e 2-sexies, C.d.S.. 2. Il Savini, a mezzo del proprio difensore, ricorre per Cassazione avverso la sen-tenza della Corte di appello per violazione di legge e vizio di motivazione con riferi-mento all'art. 442, comma 2, cod. proc. pen.. Si deduce che la Corte di appello ha erroneamente disposto la riduzione di pena per il rito abbreviato nella misura di un terzo e non nella misura della metà, ai sensi dell'art. 442, comma 2, cod. proc. pen. nel testo modificato ex legge 23 giugno 2017, n. 103. Si osserva che, ricorrendo nella fattispecie un palese errore materiale di calcolo in ordine al trattamento sanzionatorio, tale motivo di impugnazione è stato legittima-mente proposto per la prima volta col ricorso per Cassazione e può comportare la rideterminazione della pena da parte dello stesso Giudice di legittimità. CONSIDERATO IN DIRITTO 1. Il ricorso deve essere rimesso alle Sezioni Unite. Col gravame proposto dal ricorrente, si censura la mancata applicazione della ri-duzione della metà per il rito abbreviato, quale contemplata dall'art. 442, comma 2, cod. proc. pen. nel testo modificato ex art. 1, comma 44, legge 23 giugno 2017, n. 103, in relazione a fattispecie contravvenzionale, evidenziandosi che erroneamente era stata applicata la riduzione della pena solo di un terzo, secondo quanto previsto dal testo originario dell'art. 442 cit.. Si sostiene che, nonostante la mancata impu-gnazione sul punto con l'atto di appello, la Corte di Cassazione deve comunque di-sporre tale riduzione in base alla nuova normativa, al fine di rimediare all'errore di calcolo in cui era incorso il Tribunale. 2. Osserva il Collegio che, sulla questione prospettata dalla difesa sussiste contra-sto tra le decisioni di questa Corte. 2.1. Secondo un primo indirizzo, in tema di giudizio abbreviato, l'applicazione della più favorevole riduzione per il rito nella misura della metà, anziché di un terzo, intro- 3 dotta per le contravvenzioni dalla legge 23 giugno 2017, n. 103, pur essendo appli-cabile anche ai fatti commessi prima della sua entrata in vigore, non può essere fatta valere con il ricorso per Cassazione ove non sia stata richiesta nel giudizio d'appello celebrato nella vigenza della nuova legge, non vedendosi in un'ipotesi di pena ille-gale, bensì di errata applicazione di una legge processuale, per cui il vizio è denun-ciabile solo con gli ordinari mezzi di gravame (Sez. 2, n. 28306 del 25/06/2021, Perrella, Rv. 281804, in tema di impugnazione di sentenza di applicazione di pena ex art. 599 bis cod. proc. pen.; Sez. 3, n. 34077 del 31/03/2021, Xu Dexiang, non massinnata; Sez. 4, n. 6510 del 27/01/2021, Di Maria, Rv. 280946; Sez. 1, n. 22313 del 08/07/2020, Manto, Rv. 279455, che ha precisato che non sono esperibili nean-che i rimedi dell'incidente di esecuzione e della correzione dell'errore materiale). Tale linea ermeneutica è basata su una nozione restrittiva di «pena illegale», la quale ricorrerebbe nei soli casi di sanzione non prevista dalla legge per specie o quantità o di errore nel computo aritmetico, mentre, nella fattispecie in esame, la quantificazione sarebbe stata operata in violazione del criterio di riduzione stabilito dalla legge processuale. Si tratterebbe, pertanto, di mera ipotesi di pena «illegit-tima», emendabile esclusivamente mediante gli ordinari mezzi di impugnazione, coi quali l'imputato avrebbe dovuto chiederne l'esatta commisurazione (Sez. 1, n. 28252 del 11/06/2014, Innparolato, Rv. 261091). 2.2. Secondo l'opposto orientamento, in tema di giudizio abbreviato celebrato dopo le modifiche introdotte all'ad. 442, comma 2, cod. proc. pen. dalla I. n. 103 del 2017, nel caso di omessa riduzione - non dedotta in sede di impugnazione - della metà della pena inflitta con sentenza di condanna per contravvenzione, è ammissibile il ricorso per Cassazione volto a far valere, per i fatti pregressi, l'erronea applicazione, per le contravvenzioni, della diminuente per il rito abbreviato nella misura di un terzo anziché della metà (Sez. 4, n. 38633 del 05/10/2021, Cavina, non massimata; Sez. 4, n. 37820 del 12/10/2021, Vieru, non massimata; Sez. 4, n. 24897 del 18/05/2021, Bara, Rv. 281488). Tale soluzione interpretativa è fondata sulla natura sostanziale degli effetti di tale riduzione, per cui l'applicabilità del trattamento sanzionatorio più favorevole sarebbe rilevabile d'ufficio ai sensi dell'ad. 2, comma quarto, cod. pen., disposizione ormai divenuta strumento interno di attuazione del principio sovranazionale della retroatti-vità della lex mitior. Si è osservato al riguardo che, sebbene l'art. 442 cod. proc. pen. si  inserisca nell'ambito della disciplina processuale e non di quella sostanziale, la diminuzione o sostituzione della pena costituirebbe un aspetto sostanziale; l'intima ed inscindibile connessione tra profili processuali ed effetti sostanziali comporterebbe l'applicazione dell'ad. 25, comma 2, Cost. (Sez. 4, n. 832 del 15/12/2017, dep. 2018, Del Prete, Rv. 271752). 4 3. Pertanto, stante l'assoluta inconciliabilità tra le diverse affermazioni di principio e, trattandosi di dissenso non inconsapevole, si reputa doverosa la rimessione della questione alle Sezioni Unite. Alla luce delle considerazioni svolte, dunque, si ritiene di proporre la questione di diritto alle Sezioni Unite nei seguenti termini: «se, in tema di reati contravvenzionali, nel caso in cui il Giudice di primo grado non riduca della metà la pena per il rito abbreviato, ai sensi del novellato art. 442, comma 2, cod. proc. pen., e invece la diminuisca in misura inferiore, la Corte di Cassazione possa o meno disporre la ridu-zione della metà, anche qualora la questione non sia stata prospettata con l'atto di appello bensì solo col ricorso per Cassazione». PQM Rimette il ricorso alle Sezioni Unite. Così deciso in Roma il 25 novembre 2021. "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46167@tS.clean.pdf,"SENTENZA sul ricorso proposto da: QAISAR MAHMOOD nato il 01/01/1975 avverso la sentenza del 23/04/2021 della CORTE APPELLO di FIRENZE visti gli atti, il provvedimento impugnato e il ricorso; udita la relazione svolta dal Consigliere GIUSEPPE PAVICH; lette le conclusioni del Pubblico Ministero, in persona del Sostituto Procuratore generale GIULIO ROMANO, Penale Sent. Sez. 4   Num. 46167  Anno 2021Presidente: DI SALVO EMANUELERelatore: PAVICH GIUSEPPEData Udienza: 09/12/2021RITENUTO IN FATTO 1. La Corte d'appello di Firenze, in data 23 aprile 2021, ha confermato la sentenza con la quale, in data 8 novembre 2019, il Tribunale fiorentino aveva condannato Qaisar Mahmood alla pena ritenuta di giustizia in relazione al delitto di lesioni personali colpose, con violazione di norme sulla prevenzione degli infortuni sul lavoro, in danno di Attiq Muhammad, suo dipendente all'interno della ditta Kahmír Kebab Rosticceria s.n.c., di cui il Qaisar era titolare. L'episodio per cui é processo, avvenuto il 14 aprile 2014, si verificava allorché l'Attiq eseguiva l'operazione di pulizia ed affilatura della lama per il kebab, operazione durante la quale si produceva una grave lesione al quinto dito della mano destra, che veniva quasi completamente reciso dalla lama circolare che il lavoratore stava affilando. L'operazione veniva compiuta, secondo l'accusa, senza tenere conto delle istruzioni del manuale a corredo della macchina: ossia, in particolare, azionando il coltello elettrico, senza l'utilizzo di guanti antitaglio, utilizzando una mola (un piccolo pezzo di pietra abrasiva) diversa da quella che corredava l'attrezzo, rimuovendo indebitamente la protezione inferiore della lama. Al Qaisar si addebita, nella sua qualità di datore di lavoro e garante della sicurezza dei lavoratori, di non avere valutato il rischio nel DVR, di non avere istruito i dipendenti sulle modalità corrette di esecuzione dell'operazione di affilatura, di non avere fornito loro il libretto di istruzioni del coltello, ciò che aveva tra l'altro causato l'esecuzione della manovra a seguito della rimozione della protezione di sicurezza a corredo del coltello. L'assunto accusatorio é stato ritenuto confermato dall'istruzione dibattimentale e la Corte di merito ha ritenuto che le censure dedotte dall'imputato appellante non fossero fondate. 2. Avverso la prefata sentenza d'appello ricorre il Qaisar, con atto articolato in un unico, ampio motivo. In esso il ricorrente deduce violazione di legge e vizio di motivazione, anche con travisamento della prova: l'esponente, in particolare, contesta che il dipendente non fosse stato istruito in ordine all'esecuzione della manovra di affilatura, laddove, sotto altro profilo, é lo stesso Attiq a dichiarare che la manovra corretta veniva in realtà utilizzata, ma solo in occasione di operazioni rapide ed estemporanee: é evidente, secondo il deducente, che, se il lavoratore non fosse stato addestrato all'esecuzione di detta manovra, egli non avrebbe saputo eseguirla neppure nelle operazioni di affilatura più veloci. Nel ricorso si contesta altresì che il Qaisar non avesse posto a disposizione dei dipendenti il manuale di istruzioni, manuale che invece (come dichiarato dal teste Ijiaz) era presente unitamente alla confezione della lama, la quale conteneva anche una specifica mola per l'operazione di affilatura del coltello. Inoltre, prosegue l'esponente, non risponde a verità che l'imputato non avesse curato la formazione dei dipendenti (tra cui l'Attiq), i quali invece avevano seguito due corsi (uno dei quali era il corso HACCP) ed erano stati addestrati all'impiego della mola originale. Che i dipendenti fossero stati regolarmente formati sull'uso corretto dell'attrezzo risulta da alcune deposizioni testimoniali (anche richieste dal P.M.), che depongono nel senso della corretta istruzione dei dipendenti da parte del Qaisar; la Corte di merito non ha poi tenuto conto delle dichiarazioni del teste Gonfi (ispettore ASL), secondo il quale per il corretto utilizzo della macchina non era necessario l'impiego di guanti e l'unico modo per istruire il personale sull'uso della macchina era quello di mostrare come si eseguono le operazioni. Del resto, prosegue l'esponente, l'ASL non emise alcuna prescrizione nei confronti del datore di lavoro. Conclusivamente, il ricorrente evidenzia che i giudici dell'appello hanno in più passaggi travisato le prove assunte e che il comportamento del lavoratore doveva essere qualificato come abnorme. 3. Nella sua requisitoria scritta, il Procuratore generale presso la Corte di cassazione ha chiesto il rigetto del ricorso. CONSIDERATO IN DIRITTO 1. Il ricorso é infondato, rasentando anzi la manifesta infondatezza. Pur a fronte delle contestazioni del ricorrente, é dato constatare che l'impiego concreto del coltello da kebab da parte dei dipendenti dell'esercizio, anche alla luce degli stralci di testimonianza inseriti nell'atto di ricorso, deponeva per un'istruzione certamente lacunosa sulle corrette modalità d'uso dello strumento, che veniva impiegato in molti casi - e certamente anche in occasione dell'infortunio per cui é processo - secondo modalità pericolose. Non rileva, infatti, che l'esecuzione dell'affilatura senza procedere alla rimozione della protezione di sicurezza fosse nota ai lavoratori (come intende dimostrare il ricorrente, onde provare la contraddittorietà della tesi d'accusa, ricavando la circostanza dalla distinzione descritta dai testimoni fra le operazioni di affilatura rapida e le altre operazioni di affilatura), occorrendo constatare che essi in realtà rimuovevano comunque tale protezione nelle operazioni più accurate e meno estemporanee. Che tale condotta fosse difforme rispetto alle corrette azioni di affilatura dello strumento si ricava dalle dichiarazioni del teste Gorini, ispettore dell'ASL, secondo il quale la rimozione della protezione del coltello non era necessaria per l'esecuzione dell'operazione, essendo all'uopo sufficiente il parziale sollevamento e l'inserimento della mola. 3 E' chiaro che la funzione della protezione era anche quella di effettuare in sicurezza le operazioni di manutenzione dell'apparecchio, di tal che le circostanze riferite dai lavoratori e riportate nel ricorso non inficiano, ed anzi confermano, il quadro accusatorio sotto questo specifico profilo. Del resto, anche il riferimento generico del ricorrente alla frequentazione di due corsi da parte dei dipendenti del Qaisar (uno dei quali era il corso HACCP) non fornisce prova dell'adeguata istruzione del personale dell'esercizio circa le corrette operazioni di manutenzione del macchinario. Certamente a tali lacune formative non ha supplito la circostanza, asserita da alcuni testi, secondo la quale il manuale di istruzioni sarebbe stato presente presso il negozio: compito del datore di lavoro ai fini della prevenzione degli infortuni é, infatti, anche quello di informare comunque i lavoratori che operano sul macchinario istruendoli sulle modalità del suo utilizzo e sulle prescrizioni del manuale di funzionamento (cfr. Sez. F, Sentenza n. 45719 del 27/08/2019, Moratelli, Rv. 277306). A fronte di ciò, risulta incontestato che il Qaisar non effettuò alcuna valutazione del rischio specifico sul DVR; di tal che la carente formazione del personale sul modo di fronteggiare i rischio derivanti dalle operazioni di affilatura assume rilievo ai fini della sua responsabilità, atteso che, in tema di prevenzione degli infortuni sul lavoro, il datore di lavoro ha l'obbligo di adottare idonee misure di sicurezza anche in relazione a rischi non specificamente contemplati dal documento di valutazione dei rischi, così sopperendo all'omessa previsione anticipata (Sez. 4, Sentenza n. 4075 del 13/01/2021, Rv. 280389). Deve, di contro, escludersi che l'Attiq abbia riportato le lesioni di cui in rubrica a causa di un suo comportamento qualificabile come abnorme, atteso che egli stava eseguendo, nell'occorso, mansioni proprie della sua attività lavorativa, secondo modalità certamente scorrette ma imputabili alle anzidette carenze formative. Si rammenta, del resto, che può parlarsi di condotta abnorme del lavoratore, come tale interruttiva del nesso di condizionamento, in ordine alla condotta che si collochi in qualche guisa al di fuori dell'area di rischio definita dalla lavorazione in corso, non perché ""eccezionale"" ma perché eccentrica rispetto al rischio lavorativo che il garante é chiamato a governare (Sez. U, n. 38343 del 24/04/2014, Espenhahn e altri; in tempi recenti vds. tra le altre Sez. 4, Sentenza n. 5794 del 26/01/2021, Chierichetti, Rv. 280914; Sez. 4, Sentenza n. 15124 del 13/12/2016, dep. 2017, Gerosa e altri, Rv. 269603); ed é di tutta evidenza che ciò non può affermarsi con riferimento all'infortunio occorso al lavoratore nel caso di specie. 4 Il Pre?idente 2. E' appena il caso di osservare che il reato non é prescritto, trovando applicazione nel caso di specie il periodo di sospensione di 64 giorni di cui all'art. 83, commi 2 e 4, D.L. n. 18/2020, convertito con legge n. 27/2020: detta sospensione, che si applica fra l'altro ai casi in cui fosse prevista la decorrenza di un termine processuale nel periodo compreso dal 9 marzo all'H maggio 2020 (cfr. Sez. U, Sentenza n. 5292 del 26/11/2020, dep. 2021, Sanna, Rv. 280432), operava anche nel caso di specie, atteso che nel predetto periodo, alla luce di quanto risulta agli atti, incideva il termine a disposizione delle parti per proporre appello. 3. Al rigetto del ricorso segue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso in Roma, il 9 dicembre 2021 Il Consiglier stensore "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46165@tS.clean.pdf,"SENTENZA sul ricorso proposto da: SPEZZANO ANDREA nato a ROMA il 22/01/1999 avverso la sentenza del 22/01/2020 della CORTE APPELLO di CATANZARO visti gli atti, il provvedimento impugnato e il ricorso; udita la relazione svolta dal Consigliere EUGENIA SERRAO; udito il Pubblico Ministero, in persona del Sostituto Procuratore GIULIO ROMANO, che ha concluso per il rigetto del ricorso; udito il difensore avvocato PIERGERARDO SANTORO del foro di ROMA in sostituzione dell'avvocato DIDDI ALESSANDRO del foro di ROMA che, riportandosi ai motivi del ricorso, ha concluso per l'accoglimento. Penale Sent. Sez. 4   Num. 46165  Anno 2021Presidente: DI SALVO EMANUELERelatore: SERRAO EUGENIAData Udienza: 09/12/2021RITENUTO IN FATTO E CONSIDERATO IN DIRITTO 1. La Corte di appello di Catanzaro, con la sentenza indicata in epigrafe, ha confermato la pronuncia di condanna emessa, a seguito di rito abbreviato, il 30/11/2018 dal Tribunale di Cosenza nei confronti di Spezzano Andrea in relazione al reato previsto dall'art. 187 d. Igs. 30 aprile 1992, n. 285 per essersi posto alla guida dell'autoveicolo Alfa Romeo Mito trovandosi in Ł stato di alterazione psicofisic.,a per aver assunto sostanze stupefacenti del tipo cannabinoidi. Fatto commesso in Rende il 28 agosto 2018. 2. Andrea Spezzano propone ricorso per cassazione articolato in tre motivi. Con un primo motivo, deduce questione di legittimità costituzionale dell'art. 187 cod. strada in relazione agli artt.3, comma 2, 25, comma 2, 27, comma 3, 117, comma 1, Cost. in relazione all'art. 7 CEDU, ritenendo che vi sia disparità di trattamento e violazione del principio di tassatività laddove la norma applicata non indica quale sia il limite quantitativo che comprovi lo stato di alterazione oggettiva, non essendo così possibile in anticipo verificare in quali casi, facendo uso di sostanze stupefacenti, non ci si possa porre alla guida. La difesa ritiene che le pronunce della Corte costituzionale che hanno in passato rigettato analoga questione non influiscano su un possibile diverso giudizio, tenuto conto del fatto che ora è previsto l'accertamento strumentale su campioni di mucosa del cavo orale prelevati a cura di personale sanitario afferente la polizia giudiziaria per la rilevazione dello stato di alterazione da sostanze stupefacenti; tale accertamento consente di prevedere con oggettiva attendibilità il quantitativo di stupefacente presente nell'organismo del soggetto analizzato. 2.1. Con un secondo motivo deduce violazione dell'art. 606, comma 1, lett. c) ed e) cod. proc. pen. relazione all'art. 192, comma 1, cod. proc. pen. per avere la sentenza impugnata omesso di motivare o comunque per avere illogicamente motivato in merito alla prova dell'elemento materiale del reato. La difesa sostiene che gli elementi sintomatici degli occhi lucidi e rossi e del linguaggio sconnesso rilevati dalla polizia giudiziaria non fossero idonei a dimostrare lo stato di alterazione; inoltre, nei due verbali redatti a diverse ore l'uno dall'altro, la polizia giudiziaria ha effettuato una differente valutazione sintomatica, avendo nel primo verbale indicato esclusivamente «stato di agitazione»; nè sarebbe certo il dato risultante dalle analisi in quanto, mentre il primo prelievo contenente le urine e una percentuale di acqua inserita dall'indagato aveva dato esito positivo ai cannabinoidi, il secondo prelievo, 2 contenente solo urine, aveva dato esito negativo; la Corte ha, in definitiva, illogicamente dedotto lo stato di alterazione solo dal dato emergente dai verbali di polizia giudiziaria, senza dare credito scientifico né efficacia probatoria indiziaria ai risultati di laboratorio. 2.2. Con il terzo motivo deduce violazione dell'art. 606, comma 1, lett. c) ed e) cod. proc. pen. per avere la sentenza impugnata omesso di motivare in replica ai motivi dedotti nell'atto di appello inerenti all'errata metodica promossa dalla polizia giudiziaria nel rilevare lo stato di alterazione, alla mancata analisi del materiale ritrovato dalla polizia giudiziaria durante la perquisizione dell'autovettura, al mancato riscontro in sentenza di ciò che era emerso dai contraddittori risultati delle urine, all'assenza di una visita medica successiva al fine di corroborare il contestato stato di alterazione psicofisica, alla divergente rappresentazione sintomatologica da parte della polizia giudiziaria nei due verbali delle 3:25 e delle 8.30. 3. Il primo motivo di ricorso non supera il vaglio di ammissibilità in quanto manifestamente infondato. Come già osservato in una precedente pronuncia della Corte di legittimità (Sez. 4, n. 9458 del 20/11/2012, dep. 2013, Peggiani, Rv. 254398), il legislatore, nella sua discrezionalità, può stabilire una disciplina differenziata per situazioni che, a prima vista, si presentino analoghe, sempre che tale differenza rispetti il principio di ragionevolezza. Sulla questione si è già pronunciata in due occasioni la Corte Costituzionale, osservando che le differenti modalità tecniche previste per gli accertamenti degli stati di alterazione psico-fisica derivanti dall'influenza dell'alcool e dall'uso di sostanze stupefacenti o psicotrope trovano giustificazione nell'attuale stato delle conoscenze tecnico-scientifiche che non permettono di avvalersi, per l'acquisizione della prova dell'uso di sostanze stupefacenti, di una strumentazione tecnica analoga a quella utilizzata per il rilevamento dello stato di ebbrezza al-colica, che assicura, grazie all'esame spirometrico, attendibili riscontri del tasso alcolemico nell'aria alveolare espirata. La Consulta ha, inoltre, precisato trattarsi di fattispecie incriminatrice sufficientemente determinata, risultando essa integrata dalla concorrenza di due elementi: l'uno, obiettivamente rilevabile dagli agenti di polizia giudiziaria (lo stato di alterazione); l'altro, consistente nell'accertamento della presenza, nei liquidi fisiologici del conducente, di tracce di sostanze stupefacenti o psicotrope, a prescindere dalla quantità delle stesse, essendo rilevante non il dato quantitativo, ma gli effetti che l'assunzione di quelle sostanze può provocare in concreto nei singoli soggetti. (Corte Cost. ord. n.306 del 12 luglio 2001; Corte Cost. ord. n.277 del 12 maggio 2004). Pertanto c'è ragionevolezza nella scelta del legislatore di differenziare i due regimi sanzionatori, ancorando solo quello 3 previsto dall'art. 186 cod. strada a un dato percentuale. Infatti, il tasso alcolemico può essere rilevato immediatamente con valutazioni percentuali, il che consente una differenziazione di gravità. Invece la rilevazione della «alterazione» di cui all'art.187 cod. strada non può essere agevolmente graduata (salvo l'accertamento della positività), anche per la eterogeneità delle sostanze stupefacenti assumibili. La dedotta evoluzione delle tecniche strumentali per l'accertamento del quantitativo di sostanza stupefacente assunta non potrebbe, peraltro, condurre ad una pronuncia di incostituzionalità della norma vigente in quanto è preclusa la proposizione di questioni di legittimità che comportino la creazione di nuove fattispecie incriminatrici (sulla impossibilità per la Corte Costituzionale di creare nuove fattispecie criminose, ex plurimis, ordinanze n. 317 del 11 luglio 2000 e n.337 del 14 luglio 1999). 4. Il secondo motivo di ricorso è inammissibile in quanto inerente alla valutazione del fatto. Con la decisione impugnata la Corte ha fondato la conferma della pronuncia di condanna facendo riferimento tanto all'esito dei prelievi da liquidi biologici quanto allo stato di alterazione fisica e psichica in cui versava l'imputato al momento della guida. Il ricorrente, riconducendo la doglianza nell'alveo del vizio di manifesta illogicità della motivazione chiede in realtà, in questa sede, una inammissibile rivalutazione di tali emergenze istruttorie, contestando la riconducibiliià certa dei sintomi accertati dagli agenti di polizia giudiziaria all'alterazione da cannabinoidi e l'esattezza degli esami di laboratorio. 4.1. La Corte territoriale ha espressamente dato atto delle doglianze dell'appellante ribadendo quanto già affermato nella sentenza di primo grado, ossia l'esistenza della prova circa l'esito positivo delle analisi sui liquidi biologici e dell'effettivo stato di alterazione idoneo a compromettere l'idoneità alla guida, peraltro pienamente in linea con l'orientamento interpretativo espresso dalla Corte di legittimità, a mente del quale ai fini della configurabilità del reato previsto dall'art.187 cod. strada, è necessario l'accertamento, oltre che dell'assunzione di sostanze stupefacenti, di uno stato di alterazione psicofisica derivante da tale assunzione (ex plurimis, Sez. 4 , n. 41376 del 18/07/2018, Basso, Rv. 27471201). In entrambe le conformi sentenze di merito i giudici hanno ritenuto, con motivazione non manifestamente illogica, che l'esistenza della condizione sintomatica dell'alterazione fosse stata adeguatamente provata da quanto indicato nei verbali di polizia giudiziaria, rimarcando anche che lo Spezzano avesse «invano» tentato di alterare l'esito dell'esame effettuato. 4.2. Va ricordato, con specifico riguardo all'asserita manifesta illogicità della motivazione, che tale vizio deve risultare di spessore tale da risultare percepibile 4 ictu ()culi, dovendo il sindacato di legittimità al riguardo essere limitato a rilievi di macroscopica evidenza, restando ininfluenti le minime incongruenze e considerandosi disattese le deduzioni difensive che, anche se non espressamente confutate, siano logicamente incompatibili con la decisione adottata, purché siano spiegate in modo logico ed adeguato le ragioni del convincimento senza vizi giuridici (Sez. U, n. 47289 del 24/09/2003, Petrella, Rv. 22607401; Sez. U, n. 24 del 24/11/1999, Spina, Rv. 21479401). A tal riguardo, deve tuttora escludersi la possibilità di «un'analisi orientata ad esaminare in modo separato ed atomistico i singoli atti, nonché i motivi di ricorso su di essi imperniati ed a fornire risposte circoscritte ai diversi atti ed ai motivi ad essi relativi» (Sez. 2, n. 18163 del 22/04/2008, Ferdico, Rv. 23978901), e la possibilità per il giudice di legittimità di una rilettura degli elementi di fatto posti a fondamento della decisione o l'autonoma adozione di nuovi e diversi parametri di ricostruzione e valutazione dei fatti (Sez. 6, n. 25255 del 14/02/2012, Minervini, Rv. 25309901). 4.3. La mancata rispondenza delle considerazioni svolte nella motivazione alle acquisizioni processuali può, peraltro, essere dedotta quale motivo di ricorso a condizione che comporti il cosiddetto travisamento della prova e purché siano indicate in maniera specifica ed inequivoca le prove che si pretende essere state travisate, nelle forme di volta in volta adeguate alla natura degli atti in considerazione, in modo che non ne sia effettuato un esame parcellizzato. Travisamento che, nel caso in esame, non risulta dedotto. 5. Il terzo motivo di ricorso è inammissibile. E' ripetutamente affermato nella giurisprudenza della Corte di Cassazione il principio secondo il quale nella motivazione della sentenza il giudice del gravame di merito non è tenuto a compiere un'esplicita analisi di tutte le deduzioni delle parti né a fornire espressa spiegazione in merito al valore probatorio di tutte le emergenze istruttorie, essendo necessario e sufficiente che spieghi, in modo logico e adeguato, le ragioni del suo convincimento, dalle quali si dovranno ritenere implicitamente disattese le opposte deduzioni difensive ancorchè non apertamente confutate. In altre parole, non rappresenta vizio censurabile l'omesso esame critico di ogni questione sottoposta all'attenzione del giudice di merito qualora dal complessivo contesto argomentativo sia desumibile che alcune questioni siano state implicitamente rigettate o ritenute non decisive, essendo a tal fine sufficiente che la pronuncia enunci con adeguatezza e logicità gli argomenti che si sono ritenuti determinanti per la formazione del convincimento del giudice (Sez.1, n.46566 del 21/02/2017, M, Rv. 27122701; Sez.2, n.9242 del 8/02/2013, Reggio, Rv.25498801; Sez.6, n.49970 del 19/10/2012, Muià, Rv.25410701; Sez.4, 5 Il dnsigliere et ensore genia rrao UEPOCrints IN C:MIT i 1.1N4 , I , . /i n ,. O -,‚ rYZ:AR`() a i i m  i141.0  r J 1 I L Eman n.34747 del 17/05/2012, Parisi, Rv.25351201; Sez.4, n.45126 del 6/11/2008, Ghisellini, Rv.24190701). 6. Alla declaratoria d'inammissibilità segue la condanna del ricorrente al pagamento delle spese processuali; ed inoltre, alla luce della sentenza 13 giugno 2000, n. 186, della Corte costituzionale e rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa nella determinazione della causa di inammissibilità», il ricorrente va condannato al pagamento di una somma che si stima equo determinare in euro 3.000,00 in favore della Cassa delle ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende. Così deciso il 9 dicembre 2021 6 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s20@a2021@n46881@tS.clean.pdf,"SENTENZA sul ricorso proposto da: CIAPPINA FRANCESCO nato a REGGIO CALABRIA il 25/03/1978 avverso l'ordinanza del 06/07/2021 della CORTE APPELLO di MILANO udita la relazione svolta dal Consigliere GIUSEPPE COSCIONI; lette le conclusioni del PG LUIGI CUOMO, che ha chiesto dichiararsi inammissibile il ricorso; Penale Sent. Sez. 2   Num. 46881  Anno 2021Presidente: MESSINI D'AGOSTINI PIERORelatore: COSCIONI GIUSEPPEData Udienza: 03/12/2021RITENUTO IN FATTO 1. La Corte di appello di Milano, con ordinanza del 6 luglio 2021, dichiarava inammissibile l'istanza di rescissione del giudicato sulla sentenza del Tribunale di Milano del 20-27 giugno 2018 n.7505 proposta da Ciappina Francesco. 1.1 Avverso l'ordinanza ricorre per Cassazione il difensore di Ciappina, lamentando l'erroneità dell'affermazione secondo la quale la conoscenza del ricorrente del giudicato penale a suo carico derivava dall'ordine di esecuzione notificato al suo difensore di fiducia in data 1°marzo 2021; sul punto i giudici di appello erano incorsi in un evidente errore, in quanto il certificato dello stato di esecuzione depositato dalla Procura generale non poteva rappresentare la prova dell'avvenuta notifica all'Avv. Nizzari dell'ordine di esecuzione e del decreto di contestuale sospensione, in quanto veniva riportata soltanto la seguente indicazione: ""notificato in data 01.03.2021 a Avvocato"" Pertanto, nel citato documento non veniva assolutamente indicato il nome dell'Avv. Nizzari o di altro avvocato, né il mezzo attraverso il quale sarebbe stato notificato il provvedimento, né era stata fornita prova dell'avvenuta notifica; inoltre, la Corte di appello aveva soltanto presunto che l'Avv. Nizzari avesse accettato la notifica ex art. 157 comma 8 bis cod.proc.pen. dell'ordine di esecuzione del 1°marzo 2021. 1.2 Il Procuratore Generale depositava note scritte nelle quali chiedeva dichiararsi inammissibile il ricorso. CONSIDERATO IN DIRITTO 1 Il ricorso è inammissibile. 1.1 L'art. 629 bis comma 2 cod.proc.pen. prevede che la richiesta di rescissione del giudicato debba essere presentata entro trenta giorni dal momento dell'avvenuta conoscenza del procedimento; la Corte di appello di Milano ha rigettato l'istanza ritenendo che il ricorrente avesse avuto notizia dell'ordine di esecuzione della sentenza in data 01.03.2021 (e che quindi l'istanza fosse stata proposta tardivamente) quando il suddetto ordine era stato notificato al suo difensore di fiducia, Avv. Nizzari, presso il quale aveva eletto domicilio; il ricorrente contesta che la notifica sia valida, non essendo indicato il nominativo dell'avvocato presso il quale era stata effettuata la notifica. Ciò premesso, deve essere rilevata la manifesta infondatezza dell'unico motivo di ricorso: questa Corte ha direttamente constatato, potendo esaminare direttamente gli atti per verificare l'integrazione della violazione denunziata, quale giudice del fatto processuale (Sez. 1, n. 8521 del 09/01/2013, Chahid, Rv. 255304), che nel ""Certificato stato di esecuzione"" depositato dal Pubblico 2 Ministero, nella pagina 1 si dà atto che l'ordine di esecuzione era stato notificato all'avvocato, e nella pagina 2 che l'ordine riguardava Ciappina Francesco, difeso di fiducia dall'Avv. Nizzari Francesco, per cui la notifica deve ritenersi validamente effettuata; infatti, non risulta che il difensore non abbia accettato la notifica ai sensi dell'art. 157 comma 8 bis cod.proc.pen.; tale forma di notificazione, introdotta dal D.L. 21 febbraio 2005, n. 17, art. 2, comma 1, convertito nella L. 22 aprile 2005, n. 60, prevede che le notificazioni all'imputato non detenuto, successive alla prima, siano eseguite mediante consegna al difensore di fiducia e prevalgano su ogni altro tipo di notificazione, a meno che il difensore non abbia dichiarato preventivamente all'autorità procedente di non accettare la notificazione per conto del suo assistito. Dichiarazione, tuttavia, che deve precedere, per evidenti ragioni di logica, l'esecuzione dell'attività di notifica, non potendo essere ad essa contestuale (Sez. 6, 9.3.2006, n. 19267, Casilli) o successiva, e di essa neppure il difensore ha mai sostenuto l'esistenza. Pertanto, poiché la conoscenza della sentenza deve essere fatta risalire all'1/03/2021 e che l'istanza per la rescissione del giudicato è stata depositata il 03.05.2021, quindi oltre il termine di trenta giorni previsto dall'art. 629 bis cod.proc.pen9la decisione della Corte di appello deve ritenersi corretta. Il ricorso deve essere dichiarato inammissibile, con la conseguente condanna del ricorrente al pagamento delle spese processuali ed al versamento alla Cassa delle ammende di una somma che, in ragione delle questioni dedotte, si stima equo quantificare nella misura di euro tremila. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di • 3.000,00 in favore della Cassa delle ammende. Così deciso il 03/12/2021 Il consigliere estensore Il Presidente Giuseppe Coscioni Rfraro Messini D'Agostini r\f"",‚ Cf\ ''\er\rŁ-' L/ "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s10@a2021@n46727@tS.clean.pdf,"SENTENZA sul ricorso proposto da: ARAR HAMED nato a SIDI ELHANI( TUNISIA) il 10/09/1990 avverso l'ordinanza del 01/04/2021 del TRIB. SORVEGLIANZA di GENOVA udita la relazione svolta dal Consigliere ENRICO GIUSEPPE SANDRINI; lette le conclusioni del PG Lucia Odello che ha chiesto il rigetto del ricorso cvj Penale Sent. Sez. 1   Num. 46727  Anno 2021Presidente: SIANI VINCENZORelatore: SANDRINI ENRICO GIUSEPPEData Udienza: 25/11/2021RITENUTO IN FATTO 1. Il Tribunale di Sorveglianza di Genova, con l'ordinanza in epigrafe, ha rigettato le istanze di affidamento in prova al servizio sociale, di detenzione domiciliare e di semilibertà formulate da Arar Hamed con riguardo alla pena di anni 2 mesi 8 di reclusione inflitta per il reato di riciclaggio commesso, in concorso, nel 2016 ed avente per oggetto due motocicli di provenienza furtiva, privi di libretti di circolazione e nascosti su un furgone condotto dall'Arar imbarcato per la Tunisia; dato atto dell'inesistenza di precedenti o di carichi pendenti e della non emersione di contatti con la criminalità organizzata, nonché dell'indicazione di un domicilio in Mazara del Vallo ritenuto idoneo dalla p.g., il Tribunale riteneva tuttavia ostativa dell'ammissione a misura alternativa la condotta non collaborativa dell'Arar, che non si era presentato all'UEPE fin dal dicembre 2020, disinteressandosi del procedimento e sottraendosi volontariamente all'esecuzione penale mediante trasferimento all'estero, neppure comparendo all'udienza di sorveglianza che era stata rinviata per consentire la partecipazione del condannato, irreperibile nel domicilio dichiarato. 2. Ricorre per cassazione Arar Hamed, a mezzo del difensore, deducendo nullità dell'ordinanza impugnata per violazione di legge, in relazione agli artt. 125 comma 3 cod.proc.pen. e 71 bis ord.pen, nonché vizio di motivazione. Il ricorrente rileva che l'udienza per la decisione sulle istanze di misure alternative era stata rinviata una prima volta per perfezionare la notifica, non essendo stato rinvenuto l'Arar nel domicilio dichiarato; il condannato aveva quindi contattato il difensore informandolo di trovarsi in Tunisia e di essere impossibilitato a rientrare in Italia a causa della pandemia in atto, secondo una circostanza rappresentata al Tribunale, ma la brevità del nuovo rinvio concesso (26 giorni) non aveva consentito alll'Arar di presenziare; il ricorrente aveva perciò ricevuto conoscenza del procedimento di sorveglianza soltanto dopo la sua convocazione per l'udienza, così che contraddittoriamente il Tribunale ne aveva ritenuto l'inerzia colpevole, sussistendo invece un impedimento a comparire durante l'ondata pandemica che ostava al rientro in sicurezza in Italia. 3. Il Procuratore Generale presso questa Corte ha rassegnato conclusioni scritte, con cui chiede il rigetto del ricorso. CONSIDERATO IN DIRITTO 1. Il ricorso è manifestamente infondato e deve essere dichiarato inammissibile, perché basato su deduzioni del tutto generiche e prive del requisito dell'autosufficienza, che neppure si confrontano con l'orientamento consolidato di questa Corte in tema di doveri incombenti sul condannato che abbia chiesto una misura alternativa di espiazione della pena detentiva, nell'ambito del procedimento di sorveglianza da lui attivato. 2. Presupposti per la concessione della misura alternativa sono infatti la reperibilità e la collaborazione del condannato, nonché la sua disponibilità a sottoporsi alle valutazioni necessarie per l'applicazione del beneficio richiesto. Tutte le misure di cui agli artt. 47 e segg. ord.pen. postulano infatti la continua reperibilità e collaborazione dell'interessato, sia prima della concessione del beneficio che nel corso della sua esecuzione, atteso che soltanto così può essere valutato il suo comportamento e, successivamente, l'osservanza delle prescrizioni imposte (Sez. 1 n. 22442 del 17/01/2019, Rv. 276191 e Sez. 1 n. 4322 del 24/06/1996, Rv. 205695, affermative del principio con particolare riguardo all'affidamento in prova al servizio sociale). Nel caso di specie, il Tribunale dì sorveglianza ha puntualmente indicato e congruamente argomentato le ragioni per le quali ha ritenuto non collaborativo - ab origine - il comportamento del condannato, a partire dalla sua mancata presentazione all'UEPE nel dicembre 2020, trasferendosi all'estero e non comparendo neppure all'udienza alla quale era stato rinviato il procedimento proprio per consentire la sua rituale partecipazione; sul punto, il ricorso si limita a contraddire le conclusioni dell'ordinanza impugnata, fondate sui dati oggettivi appena evidenziati, mediante semplici affermazioni verbali prive di riscontro in ordine all'esistenza di un eventuale impedimento assoluto di Arar a comparire in udienza e a mettersi a disposizione degli uffici preposti a valutarne la posizione. 3. All'inammissibilità del ricorso consegue la condanna del ricorrente al pagamento delle spese processuali e al versamento alla cassa delle ammende della sanzione pecuniaria che si stima equo quantificare in 3.000 euro. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Così deciso il 25/11/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s60@a2021@n47086@tO.clean.pdf,"ORDINANZA sul ricorso proposto da Longobardi Gennaro, nata a Pozzuoli il 29/04/1956 avverso la sentenza del 23/02/2021 emessa dalla Corte di Cassazione; visti gli atti, la sentenza impugnata ed il ricorso; sentita la relazione svolta dal consigliere Fabrizio D'Arcangelo; RITENUTO IN FATTO E CONSIDERATO IN DIRITTO - che l'avv. Massimo Vetrano, nell'interesse di Gennaro Longobardi, ricorre ai sensi dell'art. 625 bis cod. proc. pen. per la correzione dell'errore di fatto contenuto nella sentenza n. 12357 del 2021 della Seconda Sezione Penale di questa Corte, che ha dichiarato inammissibile il ricorso presentato dal Longobardi avverso la sentenza della Corte di appello di Napoli del 29 ottobre 2019; - che il ricorrente deduce che nel ricorso per cassazione la difesa aveva eccepito il difetto di motivazione in ordine alla richiesta di rinnovazione dell'istruzione dibattimentale formulata con i motivi aggiunti di appello al fine di consentire l'esame peritale dei filmati acquisiti agli atti e che la sentenza impugnata aveva omesso di pronunciarsi su tale motivo; _vt) Penale Ord. Sez. 6   Num. 47086  Anno 2021Presidente: FIDELBO GIORGIORelatore: D'ARCANGELO FABRIZIOData Udienza: 26/11/2021- che, secondo un costante orientamento della giurisprudenza di legittimità, dal quale non vi è ragione per discostarsi, l'omesso esame di un motivo di ricorso per cassazione non dà luogo ad errore di fatto rilevante a norma dell'art. 625-bis cod. proc. pen., né determina incompletezza della motivazione della sentenza allorché, pur in mancanza di espressa disamina, il motivo proposto debba considerarsi implicitamente disatteso perché incompatibile con la struttura e con l'impianto della motivazione, nonché con le premesse essenziali, logiche e giuridiche che compendiano la ratio decidendi della sentenza medesima, ovvero quando l'omissione sia soltanto apparente, risultando le censure formulate con il relativo motivo assorbite dall'esame di altro motivo preso in considerazione, giacché, in tal caso, esse sono state comunque valutate, pur essendosene ritenuta superflua la trattazione per effetto della disamina del motivo ritenuto assorbente; mentre l'omesso esame di un motivo di ricorso per cassazione deve essere ricondotto alla figura dell'errore di fatto quando sia dipeso da una vera e propria svista materiale, cioè da una disattenzione di ordine meramente percettivo che abbia causato l'erronea supposizione dell'inesistenza della censura, la cui presenza sia immediatamente e oggettivamente rilevabile in base al semplice controllo del contenuto del ricorso (Sez. U, n. 16103 del 27/03/2002, Basile, Rv. 221283; in senso analogo, ex plurímis: Sez. 6, n. 460765 del 17/09/2014, Marrellí, Rv. 260819); - che le Sezioni unite di questa Corte nella motivazione di questa sentenza hanno precisato che la mera qualificazione della svista in questione come errore di fatto non può tuttavia giustificare, di per sé, l'accoglimento del ricorso straordinario proposto a norma dell'art. 625-bis cod. proc. pen., che è possibile solo ove si accerti che la decisione del giudice di legittimità sarebbe stata diversa se fosse stato vagliato il motivo di censura dedotto; - che nel caso di specie il motivo di ricorso asseritamente pretermesso è stato implicitamente assorbito dalla valutazione di inammissibilità operata nella sentenza impugnata dei motivi di ricorso relativi alla ricostruzione del fatto, in quanto volti a censurare profili di merito che esulano dal giudizio di legittimità, e all'apprezzamento di piena congruità della motivazione sulla credibilità delle dichiarazioni della persona offesa Giuseppe Bruno, in quanto riscontrate dalle riprese dell'impianto di videosorveglianza posto nel ristorante della vittima, dagli esiti dell'attività di polizia giudiziaria svolta e dalle ulteriori testimonianze acquisite in dibattimento; - che, peraltro, l'asserita omissione di pronuncia non potrebbe assumere carattere decisivo, proprio in ragione dell'inammissibilità rispetto al paradigma di legge della perizia invocata dal ricorrente («un accertamento peritale affinché si confronti il narrato accusatorío del Bruno con le risultanze dei video e dei filmati 2 Il Consigliere estensore Il Prlsidente Fabrizio D'Arcangelo Giordo Fidelbo acquisiti e la loro compatibilità logica anche utilizzando se possibile la lettura del labiale degli interlocutori»), che tenderebbe a devolvere al perito l'accertamento di credibilità della persona offesa che il legislatore rimette unicamente al giudice; - che alla stregua di tali rilievi il ricorso deve essere dichiarato inammissibile senza formalità e con ordinanza secondo quanto previsto dall'art. 625-bis, comma 4, cod. proc. pen.; - che alla declaratoria di inammissibilità del ricorso consegue la condanna del ricorrente al pagamento delle spese processuali e della somma di euro tremila in favore della cassa delle ammende; P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Così deciso il 26/11/2021. "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211203/snpen@s60@a2021@n44935@tS.clean.pdf,"SENTENZA sul ricorso proposto da Hoxha Bruno, nato in Albania il 02/03/1994 avverso la sentenza del 27/09/2021 della Corte di appello di Venezia visti gli atti il provvedimento impugnato ed il ricorso udita la relazione svolta dal Consigliere Martino Rosati; lette le conclusioni del Procuratore Generale, in persona del Sost. Vincenzo Senatore, che ha chiesto di dichiarare inammissibile il ricorso. Penale Sent. Sez. 6   Num. 44935  Anno 2021Presidente: PETRUZZELLIS ANNARelatore: ROSATI MARTINOData Udienza: 02/12/2021RITENUTO IN FATTO E CONSIDERATO IN DIRITTO 1. Bruno Hoxha, attraverso il proprio difensore, impugna la sentenza della Corte di appello di Venezia del 27 settembre scorso che ne ha disposto la consegna all'autorità giudiziaria della Repubblica Federale di Germania, in esecuzione di mandato di arresto europeo emesso dal Tribunale di Aquisgrana il 16 luglio precedente. Tale ufficio giudiziario estero procede nei confronti di costui e di altre persone, per il delitto di traffico internazionale di sostanze stupefacenti come membro di un'organizzazione criminale, previsto dagli artt. 29, 30, 30a e 33 delle legge tedesca in materia di stupefacenti, e dagli artt. 25, comma 2, e 53 del codice penale di quello Stato. 2. Con un unico motivo, il ricorrente lamenta la violazione dell'art. 16, legge n. 69 del 2005, per avere la Corte d'appello omesso di chiedere allo Stato richiedente informazioni integrative rispetto a quelle contenute nel provvedimento cautelare interno, trasmesso con il mandato d'arresto. 3. Ha depositato requisitoria scritta il Procuratore generale, concludendo per l'inammissibilità del ricorso, per l'assoluta genericità del motivo. 4. Il ricorso è inammissibile, perché, prim'ancora che del tutto generico, è intempestivo nonché irritualmente depositato presso un ufficio giudiziario non competente a riceverlo. A norma dell'art. 22, legge n. 69 del 2005, come modificato dal d.lgs. n. 10 del 2 febbraio 2021, il ricorso per cassazione dev'essere proposto entro cinque giorni dalla conoscenza legale della sentenza e dev'essere presentato esclusivamente nella cancelleria della Corte di appello che ha emesso il provvedimento, a pena di decadenza. Nello specifico, invece, risulta per tabulas che il ricorso è stato depositato nella cancelleria del Tribunale di Verona e che, peraltro, è pervenuto in quella della Corte d'appello di Venezia soltanto il 19 ottobre scorso, a fronte di una sentenza - come si legge nello stesso ricorso - notificata agli interessati il 6 ottobre precedente. 5. L'inammissibilità del ricorso comporta obbligatoriamente - ai sensi dell'art. 616, cod. proc. pen. - la condanna del proponente alle spese del procedimento ed al pagamento di una somma in favore della cassa delle ammende, non ravvisandosi una sua assenza di colpa nella determinazione della Il Consigliere estensore Ma inoF sati ..----- n Il Presidente Ar-ta PetruTllis causa d'inammissibilità (vds. Corte Cost., sent. n. 186 del 13 giugno 2000). Detta somma, considerando la manifesta carenza di diligenza, va fissata in tremila euro. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Manda alla cancelleria per gli adempimenti di cui all'art. 22, comma 5, legge n. 69/2005. Così deciso il 2 dicembre 2021. "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46562@tO.clean.pdf,"ORDINANZA sul ricorso proposto da: BOCOLA JUR' nato a SAN SEVERO il 15/09/1997 avverso la sentenza del 25/03/2021 della CORTE APPELLO di BARI dato avviso alle parti; udita la relazione svolta dal Consigliere GIOVANNI LIBERATI; Penale Ord. Sez. 7   Num. 46562  Anno 2021Presidente: RAMACCI LUCARelatore: LIBERATI GIOVANNIData Udienza: 26/11/2021RITENUTO IN FATTO Con la sentenza indicata in epigrafe la Corte d'appello di Bari ha respinto l'impugnazione proposta da Juri Bocola nei confronti della sentenza del 11/6/2019 del Tribunale di Foggia, con la quale, a seguito di giudizio abbreviato lo stesso era stato condannato alla pena di 1 anno di reclusione e 1.200 euro di multa, in relazione al reato di cui all'art. 73, comma 5, d.P.R. 309/90 (ascrittogli per aver detenuto a fine di cessione 85,57 di hashish, pari a 740 dosi). Avverso tale sentenza l'imputato ha proposto ricorso per cassazione, lamentando, con un primo motivo, l'errata applicazione dell'art. 192 cod. proc. pen. e un vizio della motivazione, in quanto dalla perizia tossicologica fatta eseguire dal pubblico ministero era emerso un quantitativo di principio attivo assai inferiore a quello riportato nella contestazione e dalle indagini svolte non erano emersi contatti del ricorrente con assuntori di sostanze stupefacenti finalizzati alla cessione di tali sostanze, con la conseguenza che la condotta avrebbe dovuto essere qualificata ai sensi dell'art. 75 d.P.R. 309/90, essendo destinata al consumo personale la sostanza stupefacente di cui era stato trovato in possesso; con un secondo motivo ha denunciato un ulteriore vizio della motivazione, nella parte relativa al diniego delle circostanze attenuanti generiche, nonostante la incensuratezza del ricorrente e la sua giovane età, il tipo e la quantità della sostanza detenuta; con un terzo motivo ha prospettato la violazione dell'art. 133 cod. pen. e un altro vizio della motivazione, con riferimento alla determinazione della misura della pena, dovendo considerarsi come base di computo il minimo edittale; infine, con un quarto motivo, ha lamentato il mancato riconoscimento della continuazione tra le condotte contestate e quelle di cui alla sentenza del 13/6/2019 del medesimo Tribunale di Foggia, relativa a condotte di detenzione a fine di spaccio di sostanze stupefacenti unite dal medesimo disegno criminoso, tanto che la sostanza stupefacente era stata rinvenuta nel corso della esecuzione della ordinanza di custodia cautelare emessa in relazione a tale precedente procedimento. CONSIDERATO IN DIRITTO Il ricorso è inammissibile, essendo volto (tra l'altro riproducendo i motivi d'appello di cui alle lett. a), b), c), e), adeguatamente considerati e motivatamente disattesi dalla Corte d'appello), a sindacare, tra l'altro in modo generico, valutazioni di merito in ordine alla responsabilità e al fine di spaccio, al trattamento sanzionatorio e alla esistenza di un medesimo disegno criminoso tra i fatti contestati e quelli, commessi nel 2018, oggetto di altro procedimento, esclusivamente attraverso richieste di rivalutazione degli elementi disponibili, disgiunte dalla individuazione di vizi della motivazione, travisamenti delle prove o violazioni di disposizioni di legge penale o processuale, dunque in modo non consentito nel giudizio di legittimità. 1 Il primo motivo è volto a conseguire una non consentita rivisitazione delle risultanze istruttorie in ordine alla affermazione del fine di spaccio, logicamente desunto dal quantitativo della sostanza detenuta dal ricorrente, da cui erano ricavabili 740 dosi medie, e dal possesso di strumenti e oggetti idonei al confezionamento in dosi di tale sostanza. Il trattamento sanzionatorio, sia quanto alla misura della pena sia riguardo al diniego delle attenuanti generiche, è stato adeguatamente giustificato considerando la gravità del fatto (in ragione del quantitativo di stupefacente detenuto e del numero di dosi da esso ricavabile) e la personalità dell'imputato, gravato da un precedente specifico per un fatto giudicato grave, e tali valutazioni sono state censurate in modo generico ed esclusivamente sul piano del merito, senza prospettare violazioni di disposizioni di legge penale o processuale o vizi della motivazione, ma solo lamentando l'eccessività della pena e chiedendo una riconsiderazione del trattamento sanzionatorio, non consentita nel giudizio di legittimità. Infine, il vincolo della continuazione tra le condotte giudicate dalla sentenza impugnata e quelle di cui alla sentenza del 13/6/2019 del Tribunale di Foggia è stato escluso sottolineando la distanza cronologica tra le condotte, risalendo al mese di aprile 2018 quelle di cui a tale sentenza e al marzo 2019 quelle contestate al ricorrente, la diversità di sostanze stupefacenti che ne hanno costituito oggetto (cocaina nel primo caso e hashish nel secondo) e la mancanza di elementi da cui dedurre la programmazione del secondo reato all'epoca di realizzazione del primo: si tratta di motivazione idonea e non manifestamente illogica, censurata in modo generico e sul piano delle valutazioni di fatto, dunque, anche a questo proposito, in modo non consentito in sede di legittimità. Il ricorso deve, pertanto, essere dichiarato inammissibile, stante la genericità e il contenuto non consentito di tutti i motivi ai quali è stato affidato. Alla declaratoria dell'inammissibilità consegue, a norma dell'art. 616 cod. proc. pen., l'onere delle spese del procedimento nonché quello del versamento della somma, in favore della Cassa delle ammende, equitativamente fissata in tremila euro. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso in Roma, il 26 novembre 2021 Il Consigliere estensore I Presici "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46576@tO.clean.pdf,"ORDINANZA sul ricorso proposto da: IODICE CECILIA nato a ISCHIA il 07/07/1946 avverso l'ordinanza del 03/02/2021 del TRIB.SEZ.DIST. di ISCHIA dato avviso alle parti; udita la relazione svolta dal Consigliere ANTONELLA DI STASI; Penale Ord. Sez. 7   Num. 46576  Anno 2021Presidente: LIBERATI GIOVANNIRelatore: DI STASI ANTONELLAData Udienza: 03/12/2021RITENUTO IN FATTO 1.Con ordinanza depositata in data 5.2.2021, il Tribunale di Napoli, sezione distaccata di Ischia, quale Giudice dell'esecuzione, disattendeva la richiesta, proposta nell'interesse di Iodice Cecilia, di sospensione e revoca dell'ordine di demolizione di cui alla sentenza n. 389/1998 dello stesso tribunale. 2. Avverso tale ordinanza ha proposto ricorso per cassazione Iodice Cecilia, per il tramite del difensore di fiducia, articolando motivo con cui deduce violazione di legge in relazione all'art. 31 d.P.R. n. 380/2001 e correlato vizio di motivazione in relazione. CONSIDERATO IN DIRITTO 1. Il ricorso va dichiarato inammissibile per aspecificità. 2.La censura proposta ha ad oggetto deduzioni del tutto generiche, in quanto prive di specifico confronto con le argomentazioni svolte nel provvedimento impugnato (ove si evidenzia che il provvedimento di condono posto a fondamento del ricorso per incidente di esecuzione è illegittimo e che le ulteriore questioni sollevate con la memoria depositata in data 4/11/2020 dovevano formare oggetto di separato ricorso), confronto doveroso per l'ammissibilità dell'impugnazione, ex art. 581 cod.proc.pen., perché la sua funzione tipica è quella della critica argomentata avverso il provvedimento oggetto di ricorso: Sez. 6, sent. 20377 dell'11.3- 14.5.2009 e Sez.6, sent. 22445 dell'8 - 28.5.2009). 3. Tenuto conto della sentenza 13 giugno 2000, n. 186, della Corte costituzionale e rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa nella determinazione della causa di inammissibilità», alla declaratoria dell'inammissibilità medesima consegue, a norma dell'art. 616 cod. proc. pen., l'onere delle spese del procedimento nonché quello del versamento della somma, in favore della Cassa delle ammende, equitativamente fissata in euro tremila. P.Q.M. Dichiara inammissibile il ricorso e condanna la ricorrente al pagamento delle spese processuali e della somma di euro tremila alla Cassa delle ammende. Così deciso, 03/12/2021  "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46546@tO.clean.pdf,"ORDINANZA sul ricorso proposto da: GIRGENTI FILIPPO nato a PARTANNA il 26/10/1960 avverso la sentenza del 22/06/2020 della CORTE APPELLO di PALERMO dato avviso alle parti; udita la relazione svolta dal Consigliere GIOVANNI LIBERATI; Penale Ord. Sez. 7   Num. 46546  Anno 2021Presidente: RAMACCI LUCARelatore: LIBERATI GIOVANNIData Udienza: 26/11/2021RITENUTO IN FATTO Con la sentenza indicata in epigrafe la Corte d'appello di Palermo, provvedendo sulla impugnazione proposta da Filippo Girgenti nei confronti della sentenza del 8 gennaio 2019 del Tribunale di Marsalala, con la quale ne era stata affermata la responsabilità in ordine a quattro contestazioni del reato di cui all'art. 10 ter d.lgs. 74/2000 e a una contestazione del reato di cui all'art. 10 bis del medesimo d.lgs. 74/2000, ha assolto l'imputato da tale ultimo reato perché il fatto non sussiste e ha rideterminato la pena per i reati residui in 11 mesi di reclusione, confermando nel resto la sentenza impugnata. Avverso tale sentenza l'imputato ha proposto ricorso per cassazione, lamentando, mediante un unico motivo, la mancanza e la manifesta illogicità della motivazione, a causa della mancata considerazione della situazione di emergenza che aveva determinato la commissione dei reati, qualificabile come forza maggiore idonea a escludere la suitas della condotta. CONSIDERATO IN DIRITTO Il ricorso è manifestamente infondato, essendo genericamente riproduttivo di motivi di doglianza, in ordine alla crisi economica che avrebbe colpito le imprese amministrate dal ricorrente (peraltro neppure illustrate, né, tantomeno, analizzate), adeguatamente considerati e motivatamente disattesi da entrambi i giudici del merito. La Corte d'appello ha ampiamente esaminato la prospettazione difensiva in ordine a una situazione di difficoltà finanziaria di entrambe le imprese amministrate dal ricorrente, sottolineandone la genericità ed evidenziando, comunque, che queste (consistenti in vertenze sindacali che avrebbero determinato aumenti dei costi del personale e mancati pagamenti da parte dei clienti) non possedevano i caratteri della imprevedibilità e della inevitabilità e non determinavano una impossibilità assoluta di provvedere al pagamento delle imposte, non essendo tra l'altro neppure state indicate le iniziative assunte per fronteggiale. Si tratta di motivazione adeguata e coerente con l'indirizzo della giurisprudenza di legittimità, secondo cui, al fine della dimostrazione della assoluta impossibilità di provvedere ai pagamenti omessi, tale da rendere inesigibile la condotta doverosa, occorrono l'allegazione e la prova della non addebitabilità all'imputato della crisi economica che ha investito l'impresa e della impossibilità di fronteggiare la crisi di liquidità che ne sia conseguita tramite il ricorso a misure idonee da valutarsi in concreto (cfr. Sez. 3, n. 20266 del 08/04/2014, Zanchi, Rv. 259190; Sez. 3, n. 8352 del 24/06/2014, Schirosi, Rv. 263128; Sez. 3, n. 43599 del 09/09/2015, Mondini, Rv. 265262; Sez. 3, n. 23796 del 21/03/2019, Minardi, Rv. 275967; Sez. 3, n. 41070 del 27/06/2019, Felisio, Rv. 277939), nella specie del tutto mancanti e correttamente esclusi, con la conseguente manifesta infondatezza delle generiche doglianze del ricorrente. 1 L'inammissibilità originaria del ricorso esclude il rilievo della eventuale prescrizione verificatasi successivamente alla sentenza di secondo grado, giacché detta inammissibilità impedisce la costituzione di un valido rapporto processuale di impugnazione innanzi al giudice di legittimità, e preclude l'apprezzamento di una eventuale causa di estinzione del reato intervenuta successivamente alla decisione impugnata (Sez. un., 22 novembre 2000, n. 32, De Luca, Rv. 217266; conformi, Sez. un., 2/3/2005, n. 23428, Bracale, Rv. 231164, e Sez. un., 28/2/2008, n. 19601, Niccoli, Rv. 239400; in ultimo Sez. 2, n. 28848 del 8.5.2013, Rv. 256463; Sez. 2, n. 53663 del 20/11/2014, Rasizzi Scalora, Rv. 261616; nonché Sez. U, n. 6903 del 27/05/2016, dep. 14/02/2017, Aiello, Rv. 268966). Alla declaratoria dell'inammissibilità consegue, a norma dell'art. 616 cod. proc. pen., l'onere delle spese del procedimento nonché quello del versamento della somma, in favore della Cassa delle ammende, equitativamente fissata in tremila euro. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso in Roma, il 26 novembre 2021 Il Consigliere estensore "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211129/snpen@s60@a2021@n44187@tO.clean.pdf,"ORDINANZA sulla richiesta di correzione materiale nel procedimento a carico di 1.Stefanelli Antonietta, nata a Maddaloni, il 29/12/1975 2.Zampella Aniello, nato a Caserta il 9/1/1999 In relazione alla sentenza del 17/11/2021 della Corte di cassazione visti gli atti e la segnalazione del 28 settembre 2021; udita la relazione svolta dal consigliere Fabrizio D'Arcangelo. FATTO E DIRITTO 1. Con sentenza n. 1317/2021 pronunciata il 17 novembre 2021 a decisione dei ricorsi proposti da Antonietta Stefanelli e Aniello Zampella avverso la sentenza 30 novembre 2020 della Corte di appello di Napoli, la Sesta Sezione Penale della Corte di Cassazione ha annullato con rinvio la sentenza impugnata limitatamente alla aggravante di cui all'art. 416-bis.1 cod. pen. e al trattamento sanzionatorio dichiarando inammissibili nel resto i ricorsi dei predetti imputati. Penale Ord. Sez. 6   Num. 44187  Anno 2021Presidente: FIDELBO GIORGIORelatore: D'ARCANGELO FABRIZIOData Udienza: 26/11/20212. In sede di redazione della sentenza, il magistrato relatore ha constatato che, per mero errore materiale, nel dispositivo informatico non era stato inserito il rinvio alla Corte di appello di Napoli per la decisione sui punti oggetto di annullamento. Deve, pertanto, procedersi a correzione dell'errore materiale contenuto nel dispositivo relativo al ruolo di udienza nel senso che, dopo le parole al trattamento sanzionatorio vanno inserite le parole ""e rinvia per nuovo esame su detti punti ad altra Sezione della Corte di appello di Napoli"". Le correzioni vanno eseguite, con le modalità di legge, a cura della cancelleria. P. Q. M. dispone la correzione dell'errore materiale contenuto nel dispositivo della sentenza della Sesta Sezione n. 1317/2021 di questa Corte di Cassazione pronunciata nei confronti di Stefanelli Antonietta e Zampella Aniello nel senso che dopo le parole ""al trattamento sanzionatorio"" deve essere aggiunta la frase: ""e rinvia per nuovo esame su detti punti ad altra Sezione della Corte di appello di Napoli"". Così deciso il 26 novembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s60@a2021@n47087@tS.clean.pdf,"SENTENZA sul ricorso proposto da Procuratore Generale della Repubblica presso la Corte d'appello di Brescia nel procedimento nei confronti di Pamparau George Iulian Danut, nato in Romania il 26/05/1995 Lozinschi Andrei, nato in Moldavia il 14/03/1995 avverso la sentenza del 28/05/2021 del Tribunale di Brescia letti gli atti, il ricorso e la sentenza impugnata; udita la relazione del Presidente Anna Criscuolo; lette le richieste del Pubblico Ministero in persona del Sostituto Procuratore generale Simone Perelli, che ha concluso per l'inammissibilità del ricorso. RITENUTO IN FATTO 1. Il Procuratore Generale della Repubblica presso la Corte d'appello di Brescia ha proposto ricorso avverso la sentenza in epigrafe con la quale il Tribunale di Brescia ha applicato, su richiesta delle parti, in relazione al reato di resistenza !oro rispettivamente ascritto ed esclusa per entrambi l'aggravante di aver commesso il fatto in danno di pubblici ufficiali, a Pamparau George Iulian Danut la pena di mesi 7 di reclusione, applicato l'aumento per la recidiva Penale Sent. Sez. 6   Num. 47087  Anno 2021Presidente: CRISCUOLO ANNARelatore: CRISCUOLO ANNAData Udienza: 30/11/2021contestata e operata la riduzione per il rito; a Lozinschi Andrei la pena di mesi 4 di reclusione, riconosciute le attenuanti generiche equivalenti alla recidiva contestata e operata la riduzione per il rito. Ne chiede l'annullamento per illegalità della pena in relazione al mancato aumento della pena per il concorso formale di reati nelle condotte descritte nel capo di imputazione. Deduce che, pur non essendo contestato il concorso formale dei reati ai sensi dell'art. 81, comma primo, cod. pen., lo era in fatto, risultando chiaramente contestata nei capì di imputazione la resistenza commessa da ciascun imputato nei confronti di due pubblici ufficiali cosicché doveva ravvisarsi il concorso formale di reati, come stabilito dalle Sezioni Unite nella sentenza n. 40981 del 22/02/2018, e applicarsi il relativo aumento di pena. Evidenzia che il giudice ha rilevato la circostanza, ma ha ritenuto unico il reato, in mancanza di contestazione della continuazione interna: reputa l'affermazione censurabile, in quanto, se ritenuta indispensabile la contestazione dell'art. 81 cod. pen., il giudice non avrebbe potuto ritenere corretta la qualificazione giuridica del fatto né dovuto applicare una pena finale illegale, in quanto erronea per difetto. CONSIDERATO IN DIRITTO 1. Il ricorso, proposto per un motivo deducibile, è infondato per le ragioni di seguito illustrate. Come segnalato nella requisitoria in atti e considerato dallo stesso ricorrente il tema posto dal ricorso attiene ancor prima che all'illegalità della pena alla qualificazione giuridica del fatto, essendo prioritario e preliminare l'esame di tale profilo, dalla cui soluzione dipende l'eventuale ricaduta sul trattamento sanzionatorio. Pur risultando descritta nei capi di imputazione l'azione violenta tenuta da ciascun imputato nei confronti dei due pubblici ufficiali intervenuti, il giudice ha ritenuto unico e unitario il fatto ascritto a ciascun imputato, in mancanza di espressa contestazione della continuazione interna, non ravvisata neppure dal Pubblico ministero. L'espresso riferimento in sentenza al principio affermato dalle Sezìoni Unite nella sentenza richiamata anche nel ricorso dimostra che il giudice ne ha tenuto conto, ma, in base all'analisi concreta del fatto, ha escluso la sussistenza del concorso formale omogeneo o della continuazione, non potendo ancorarsi l'unicità o la pluralità dell'azione unicamente alla pluralità delle persone offese, atteso che ogni azione deve essere sorretta da dolo, sicché solo nel caso in cui, attraverso l'analisi concreta del fatto, la condotta risulti sorretta dall'intento di realizzare l'evento nei confronti di ciascuna persona offesa sarà ravvisabile il 2 fL) concorso formale omogeneo: concorso escluso dal giudice e ancor prima dal Pubblico ministero. Alla luce del principio affermato dalle Sezioni Unite nella sentenza richiamata dallo stesso giudice (Sez. U, n. 40981 del 22/02/2018, Apollonì, Rv. 273771), secondo il quale in tema di resistenza a pubblico ufficiale, integra un concorso formale di reati, a norma dell'art. 81, comma primo, cod. pen., la condotta di chi, nel medesimo contesto fattuale, usa violenza o minaccia per opporsi a più pubblici ufficiali o incaricati di un pubblico servizio mentre compiono un atto del loro ufficio o servizio, escluso ogni automatismo, non può ritenersi erronea la qualificazione giuridica del fatto e la valutazione del giudice. Va ìnfatti, ribadito che in tema di applicazione della pena su richiesta delle parti, la possibilità dì ricorrere per cassazione deducendo, ai sensi dell'art. 448, comma 2-bis, cod. proc. pen., l'erronea qualificazione giuridica del fatto contenuto in sentenza è limitata ai soli casi di errore manifesto, configurabile quando tale qualificazione risulti, con indiscussa immediatezza e senza margini di opinabilità, palesemente eccentrica rispetto al contenuto del capo di imputazione, con conseguente inammissibilità della denuncia di errori valutativi in diritto, che non risultino evidenti dal testo del provvedimento impugnato (Sez. 6, n. 25617 del 25/06/2020, Annas, Rv. 279573; Sez. 5, n. 33145 del 08/10/2020, Cari, Rv. 279842). Ciò posto, va conseguentemente esclusa la denunciata illegalità della pena, derivata, nella prospettiva del ricorrente, dalla mancata applicazione dell'aumento di pena per il concorso formale tra í reati, non essendo la pena applicata non conforme a legge. Considerato, infatti, che pena illegale è quella che non sia per legge irrogabile (Sez. U, n. 28910 del 28/02/2019, Suraci, Rv. 276286; Sez. 5, n. 45360 del 04/10/2019, Quercia, Rv. 277956) o quella inflitta in misura illegale, tale essendo la pena diversa, per specie, da quella che la legge stabilisce per un determinato reato, ovvero inferiore o superiore, per quantità, ai relativi limiti edittali (Sez. 6, n. 32243 del 15/07/2014, P.G. in proc. Tanzi, Rv. 260326), mentre non rileva il mero vizio del percorso argomentativo che conduce alla sua determinazione (Sez. 5, n. 15413 del 28/01/2020, PG c/Rama, Rv. 279080), va ribadito che il sindacato di legittimità sulle sentenze di patteggiamento in punto di determinazione quantitativa della sanzione è limitato alla sola denuncia dell'illegalità della pena e non già alle questioni attinenti al merito delle valutazioni sottese al consenso prestato in sede di applicazione della pena. Per le ragioni esposte il ricorso va rigettato. P. Q. M. Rigetta il ricorso. Così deciso, 30 novembre 2021  "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46158@tS.clean.pdf,"SENTENZA sul ricorso proposto da: KEITA NOUHOU nato il 15/07/1984 avverso la sentenza del 09/10/2020 della CORTE APPELLO di ROMA visti gli atti, il provvedimento impugnato e il ricorso; udita la relazione svolta dal Consigliere GIUSEPPE PAVICH; udito il Pubblico Ministero, in persona del Sostituto Procuratore PASQUALE FIMIANI che ha concluso per l'inammissibilita' del ricorso. udito il difensore E' presente l'avvocato PRINCIPE ALESSANDRA del foro di ROMA in difesa di KEITA NOUHOU in sostituzione dell'avvocato RAO CAMEMI MASSIMO del foro di ROMA, come da nomina a sostituto processuale ex art. 102 c.p.p. depositata in udienza, che riportandosi ai motivi del ricorso insiste per l'accoglimento. Penale Sent. Sez. 4   Num. 46158  Anno 2021Presidente: PICCIALLI PATRIZIARelatore: PAVICH GIUSEPPEData Udienza: 24/11/2021RITENUTO IN FATTO 1. La Corte d'appello di Roma, in data 9 ottobre 2020, ha parzialmente riformato nel trattamento sanzionatorio (adeguandolo a quanto stabilito dalla Corte Costituzionale con sentenza n. 40/2019) la sentenza, per il resto confermata, con la quale il Tribunale di Roma, in data 6 novembre 2017, aveva condannato Keita Nouhou alla pena ritenuta di giustizia per reati di detenzione a fini di cessione di sostanza stupefacente del tipo marijuana ed eroina, contestati come commessi in Roma, in un arco temporale compreso tra il 12 settembre e il 10 novembre 2014. La Corte capitolina, fra l'altro, ha disatteso le censure mosse dal Keita con l'atto d'appello, ritenendo - per quanto qui d'interesse - che le modalità del fatto complessivamente considerate (quantitativi di stupefacente detenuti e ceduti, frequenza delle cessioni, professionalità della condotta ecc.) escludessero che si potesse inquadrare la fattispecie concreta nell'ipotesi di lieve entità di cui al comma 5 dell'art. 73, d.P.R. 309/1990. 2. Avverso la prefata sentenza ricorre il Keita, con atto articolato in due ampi motivi. 2.1. Con il primo il ricorrente denuncia violazione di legge e vizio di motivazione con riguardo alla mancata qualificazione giuridica dei fatti nell'ipotesi di lieve entità di cui all'art. 73, comma 5, d.P.R. 309/1990: alla luce di molteplici arresti giurisprudenziali richiamati nel motivo di ricorso in esame, erra la Corte distrettuale nell'escludere, unicamente in base a una pretesa genericità dei motivi, al quantitativo della sostanza e alla differente tipologia della stessa, che la fattispecie potesse essere inquadrata nella lex mitior, In realtà, osserva il ricorrente, va esclusa ogni rilevanza alla serialità della condotta, che alla luce della giurisprudenza formatasi al riguardo non é di per sé ostativa al riconoscimento dell'ipotesi di lieve entità; prosegue il deducente evidenziando che la disamina del giudice ai fini del riconoscimento o del diniego della /ex mitior va estesa a tutti gli elementi di fatto, di natura sia oggettiva che soggettiva; evidenzia inoltre che le cessioni furono in numero modesto, la quantità di eroina era esigua, la qualità della marijuana era scarsa, non vi era alcun collegamento con fornitori o spacciatori al dettaglio, non vi erano strumenti di supporto, né un numero considerevole di clienti assuntori abituali; quanto alla differente tipologia di stupefacenti, neppure essa é decisiva ai fini del mancato riconoscimento della fattispecie di lieve entità; conclude poi il deducente trascrivendo un ampio stralcio della sentenza a Sezioni Unite Murolo. 2 2.2. Con il secondo motivo si denunciano violazione di legge e vizio di motivazione in riferimento alla dosimetria della pena: pur adeguando il trattamento sanzionatorio alla luce della sentenza n. 40/2019 della Corte Costituzionale, i giudici dell'appello, omettendo di considerare il concreto disvalore del fatto, hanno ingiustificatamente applicato una pena base significativamente superiore al minimo edittale, vanificando di fatto la concessione delle attenuanti generiche operata in primo grado. CONSIDERATO IN DIRITTO 1. Il primo motivo di ricorso é infondato. Non coglie infatti nel segno la censura del ricorrente volta a sollecitare l'inquadramento del fatto ai sensi del comma 5 dell'ad, 73, d.P.R. 309/1990, a fronte di un dato quantitativo complessivo tutt'altro che irrilevante (riferito a 197 dosi medie singole di marijuana, quanto ai soli capi Fe G, a cui vanno aggiunte le cessioni di eroina di cui ai capi A, C e D) e agli ulteriori elementi descritti dai giudici di merito - riferiti alla rete di acquirenti di cui il prevenuto disponeva e alla possibilità di approvvigionarsi di diversi quantitativi di droga -: elementi, questi, giudicati deponenti per una particolare capacità crirninosa del Keita. Del resto anche la recente giurisprudenza a Sezioni Unite (Sez. U, Sentenza n. 51063 del 27/09/2018, Murolo), ampiamente richiamata dal ricorrente, pur affermando la necessità di una valutazione complessiva e contestuale dei presupposti per l'applicabilità del quinto comma dell'art. 73, d.P.R. 309/1990, ha chiarito che «all'esito della valutazione globale di tutti gli indici che determinano il profilo tipico del fatto di lieve entità, é poi possibile che uno di essi assuma in concreto valore assorbente e cioé che la sua intrinseca espressività sia tale da non poter essere compensata da quella di segno eventualmente opposto di uno o più degli altri, come per l'appunto affermato nei precedenti arresti delle Sezioni Unite» (con evidente riferimento alle precedenti pronunzie Sez. U, Sentenza n. 35737 del 24/06/2010, Rico, Rv. 247911, e Sez. U, Sentenza n. 17 del 21/06/2000, Primavera e altri, Rv. 216668, secondo cui l'ipotesi di lieve entità di cui all'art. 73, comma quinto, D.P.R. 9 ottobre 1990 n. 309 può essere riconosciuta solo in ipotesi di minima offensività penale della condotta, deducibile ,sia dal dato qualitativo e quantitativo, sia dagli altri parametri richiamati dalla disposizione - mezzi, modalità, circostanze dell'azione -, con la conseguenza che, ove venga meno anche uno soltanto degli indici previsti dalla legge, diviene irrilevante l'eventuale presenza degli altri). ..* 3 2. E' infondato anche il secondo motivo di ricorso. L'adeguamento del trattamento sanzionatorio alla rimodulazione del minimo edittale dell'ipotesi di cui all'art. 73, comma 1, d.P.R. 309/1990, conseguente alla declaratoria di illegittimità costituzionale in parte qua (sentenza C.Cost. n. 40/2019) é stato operato in conformità alle indicazioni della giurisprudenza di legittimità, secondo cui non viola il divieto di reformatio in peius, previsto dall'art. 597, comma 3, cod. proc. pen., il giudice di appello che, in applicazione della disciplina sanzionatoria più favorevole in materia di stupefacenti conseguente alla sentenza della Corte cost., n. 40 del 2019, riduca la pena inflitta in termini assoluti, pur non attestandosi allo stesso punto della forbice edittale da cui aveva preso le mosse la sentenza di primo grado, a condizione che non sia sovvertito il giudizio di disvalore espresso dal precedente giudice (Sez. 6, Sentenza n. 51130 del 15/11/2019, Barrui, Rv. 278184); nella specie infatti i giudici dell'appello, pur rilevando che le circostanze di cui all'art. 62-bis cod.pen. erano state concesse in primo grado nonostante il comportamento non collaborativo dell'imputato, hanno applicato comunque le attenuanti generiche nella loro massima estensione, con un aumento per la continuazione contenuto in soli otto mesi di reclusione e - tra l'altro - omettendo di applicare la pena pecuniaria prevista per i reati contestati; ed il fatto che il calcolo della pena abbia preso le mosse da una pena base superiore al minimo di legge (ma pur sempre largamente inferiore alla media edittale) risulta comunque giustificato dalla lettura complessiva della sentenza e dal disvalore delle condotte che vi vengono descritte: di tal che vale il principio in base al quale, in tema di determinazione della pena, nel caso in cui venga irrogata una pena al di sotto della media edittale, non é necessaria una specifica e dettagliata motivazione da parte del giudice, se il parametro valutativo é desumibile dal testo della sentenza nel suo complesso argomentativo e non necessariamente solo dalla parte destinata alla quantificazione della pena. (Sez. 3, Sentenza n. 38251 del 15/06/2016, Rignanese e altro, Rv. 267949). 3. Al rigetto del ricorso segue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso in Roma il 24 novembre 2021. "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s60@a2021@n47081@tS.clean.pdf,"SENTENZA sul ricorso proposto dal Procuratore della Repubblica presso il Tribunale di Savona nel procedimento a carico di Carrasco Echanove Jorge Fernando (CUI 065JG50), 28/03/1996 nato in Messico il avverso l'ordinanza del 23/07/2021 del Tribunale di Savona; visti gli atti, il provvedimento impugnato ed il ricorso; udita la relazione svolta dal Consigliere Martino Rosati; lette le conclusioni del Procuratore generale, in persona del Sost. Tomaso Epidendio, che ha chiesto l'annullamento senza rinvio dell'impugnata ordinanza. RITENUTO IN FATTO 1. Il Procuratore della Repubblica presso il Tribunale di Savona impugna l'ordinanza con cui il Tribunale medesimo non ha convalidato l'arresto di Jorge Fernando Carrasco Echanove, effettuato dai Carabinieri di Noli il 23 luglio 2021, nella ritenuta flagranza dei delitti di cui agli artt. 337 e 582-585, cod. pen., per Penale Sent. Sez. 6   Num. 47081  Anno 2021Presidente: FIDELBO GIORGIORelatore: ROSATI MARTINOData Udienza: 25/11/2021aver egli opposto resistenza fisica a tali militari, anche sferrando ad uno di essi un calcio e così procurandogli lesioni lievi. 2. Sostiene l'autorità ricorrente che tale ordinanza violi i parametri normativi dell'art. 381, comma 4, cod. proc. pen., e presenti una motivazione manifestamente illogica. Il Tribunale, infatti, ha escluso che la pericolosità dell'imputato sia «allarmante», presupposto, questo, tuttavia non richiesto dalla norma; ha valorizzato la mancata comprensione, da parte di costui, della lingua italiana, che, tuttavia, è circostanza inconferente; ne ha valutato, infine, in modo parcellizzato la complessiva condotta, che invece è stata caratterizzata da plurimi contegni violenti, lungo un arco temporale di varie ore (lancio di una pietra, spintoni verso un cittadino offertosi di fare da interprete con i poliziotti, distruzione del documento in suo possesso, strappato dalle mani degli agenti di polizia, calcio verso uno di costoro). 3. Ha depositato requisitoria scritta il Procuratore Generale, ritenendo fondato il ricorso e chiedendo di annullare senza rinvio l'ordinanza. CONSIDERATO IN DIRITTO 1. Il ricorso è fondato. 2. Per giurisprudenza unanime, in tema di arresto facoltativo in flagranza, il giudice della convalida deve operare un controllo di mera ragionevolezza, ponendosi nella stessa situazione della polizia giudiziaria, per verificare, sulla base degli elementi al momento da questa conosciuti o conoscibili, se la valutazione di procedere all'arresto rimanga nei limiti della discrezionalità riconosciutale e trovi ragionevole motivo nella gravità del fatto o nella pericolosità del soggetto, essendo sufficiente che ricorra almeno uno di tali due parametri (tra moltissime altre, Sez. 6, n. 7470 del 26/01/2017, Lattarulo, Rv. 269428; Sez. 5, n. 1814 del 26/10/2015, Koraj, Rv. 265885; Sez. 5, n. 10916 del 12/01/2012, Haraich, Rv. 252949). 3. Il provvedimento impugnato ha correttamente richiamato tale principio, ma ne ha fatto erronea applicazione, avendo valorizzato l'assenza di una pericolosità particolarmente accentuata, quale si desume dall'impiego del predicato «allarmante», che tuttavia non è richiesta dalla norma e, che, Il Consigli re estensore Mart o Ro,  ati . Il Presidente Giorgiò Fidelbo /n, comunque costituisce un aspetto rimesso alla valutazione degli operanti e censurabile solo nei limiti della irragionevolezza. Inoltre, la rilevanza attribuita dal Tribunale alle ""barriere linguistiche"" non è congruente con il tipo di condotta, consistita non già in un contegno reattivo d'impeto e momentaneo, scaturito da possibili incomprensioni, bensì in un'opposizione protrattasi a più riprese ed in momenti e contesti differenti. Deve, perciò, concludersi che gli elementi evidenziati dal Pubblico ministero ricorrente, incontroversi nella loro verificazione, sorreggono agevolmente un giudizio di ragionevolezza della valutazione di gravità del fatto e di pericolosità dell'indagato compiuta dalla polizia giudiziaria operante, tanto più se letti in modo complessivo e coordinato tra loro. 4. A norma dell'art. 620, lett. d), cod. proc. pen., pertanto, l'ordinanza impugnata dev'essere annullata, perché emessa in violazione dell'art. 381, comma 4, cod. proc. pen., e, per l'effetto, l'arresto del Carrasco Echanove dev'essere dichiarato legittimo. P.Q.M. Annulla senza rinvio il provvedimento impugnato, dichiarando legittimo l'arresto. Così deciso il 25 novembre 2021. "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211202/snpen@s60@a2021@n44729@tS.clean.pdf,"SENTENZA sul ricorso proposto da Barry Akeenn nato a Lagos (Nigeria) 1'1/12/1989 avverso l'ordinanza emessa il 25 settembre 2021 dalla Corte di appello di Roma; visti gli atti, l'ordinanza impugnata e il ricorso; udita la relazione del Consigliere Debora Tripiccione; udite le richieste del Pubblico Ministero, in persona del Sostituto Procuratore Generale, Luigi Orsi, che ha concluso per l'inammissibilità del ricorso; udito il difensore, avv. Stefano Troiano, che ha insistito per l'accoglimento del ricorso. RITENUTO IN FATTO 1.Con l'ordinanza impugnata la Corte di appello di Roma ha rigettato l'istanza di Akeem Barry di sostituzione con gli arresti domiciliari della misura della custodia Penale Sent. Sez. 6   Num. 44729  Anno 2021Presidente: FIDELBO GIORGIORelatore: TRIPICCIONE DEBORAData Udienza: 26/11/2021cautelare in carcere disposta dalla medesima Corte in vista della sua consegna all'Autorità Giudiziaria francese in forza del mandato di arresto europeo la cui esecuzione è stata differita a causa dello stato detentivo del consegnando per l'espiazione di altro titolo. 2. Il difensore di fiducia di Akeem Barry, avv. Stefano Troiano, ha proposto appello avverso detta ordinanza insistendo per l'invocata sostituzione della misura cautelare in considerazione del radicamento nel territorio del ricorrente, deducendo, altresì, che il Tribunale di sorveglianza ha respinto la sua istanza di concessione della misura alternativa dell'affidamento in prova al servizio sociale o della detenzione domiciliare proprio in ragione dell'attuale sottoposizione del Barry alla misura custodiale. 3. Con ordinanza del 7 ottobre 2021 il Tribunale di Roma, in funzione del giudice dell'appello cautelare, ritenendo che, in virtù del richiamo all'art. 719 cod. proc. pen. contenuto nell'art. 9, comma 7, legge n. 69 del 2005, l'unico rimedio impugnatorio esperibile sia il ricorso per cassazione per la sola violazione di legge (si richiama, tra le altre, Sez. 6, n. 24891 del 11/06/2015, Burdujia, Rv. 263816), ha riqualificato l'appello in ricorso per cassazione, disponendo la trasmissione degli atti a questa Corte per le valutazioni di competenza. CONSIDERATO IN DIRITTO 1.11 ricorso è inammissibile in quanto si limita ad articolare un vizio di motivazione non deducibile in questa Sede. Secondo la giurisprudenza di questa Corte, cui il Collegio intende dare continuità, in tema di mandato di arresto europeo, in virtù del rinvio recettizio operato dall'art. 9, comma 7, della legge n. 69 del 2005 all'art. 719 cod. proc. pen., l'unico rimedio esperibile avverso i provvedimenti relativi a misure cautelari personali è il ricorso per cassazione per violazione di legge (Sez. 6, n. 24891 del 11/06/2015, Burdujua, Rv. 263816; Sez. 6, n. 10906 del 06/03/2013, Radosavljevic, Rv. 254418; Sez. 6, n. 20538 del 10/05/2011, Priller, Rv. 250069). Peraltro, nella fattispecie in esame non è stata dedotta né è configurabile l'inesistenza della motivazione o una motivazione meramente apparente, entrambe riconducibili nell'ambito del vizio di violazione di legge (Sez. U., n. 25080 del 18/5/2003, Geraci, Rv. 224611). La Corte di appello ha, infatti, rigettato l'istanza considerando, in particolare, la persistente pericolosità del Barry, valorizzata dal Tribunale di 2 Il Consigliere estensore ---- - Pe.e ribiccione CCT Cf.:2_c2 Il Pre idente Gioraid Ifldelbo sorveglianza a fondamento del rigetto dell'istanza di concessione delle misure alternative alla detenzione. 2.Alla inammissibilità del ricorso consegue la condanna del ricorrente al pagamento delle spese processuali, nonché, ai sensi dell'art. 616 cod. proc. pen., valutati i profili di colpa nella determinazione della causa di inammissibilità emergenti dal ricorso (Corte Cost. 13 giugno 2000, n. 186), al versamento della somma di euro tremila a favore della Cassa delle ammende. Poiché dalla presente decisione non consegue la rimessione in libertà del ricorrente, deve disporsi - ai sensi dell'art. 94, comma 1-ter, disp. att. cod. proc. pen. - che copia della stessa sia trasmessa al direttore dell'istituto penitenziario in cui lo stesso si trova ristretto perché provveda a quanto stabilito dal comma 1-bis del citato art. 94. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Manda alla cancelleria per gli adempimenti di cui all'art. 94, comma 1-ter, disp. att. cod. proc. pen. Così deciso il 26 novembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46157@tS.clean.pdf,"SENTENZA sul ricorso proposto da: SOLAZZI ILARIA nato a ASOLA il 13/10/1970 avverso la sentenza del 18/12/2019 della CORTE APPELLO di BRESCIA visti gli atti, il provvedimento impugnato e il ricorso; udita la relazione svolta dal Consigliere VINCENZO PEZZELLA; lette le conclusioni scritte per l'udienza senza discussione orale (art. 23 co. 8 d.l. 137/2020), del P.G., in persona del Sost. Proc. Gen. Pasquale Fimiani, che ha chiesto dichiararsi inammissibile il ricorso e del difensore della ricorrente Avv. Gaetano Alaia del Foro di Mantova che ha insistito per l'accoglimento del ricorso. Penale Sent. Sez. 4   Num. 46157  Anno 2021Presidente: PICCIALLI PATRIZIARelatore: PEZZELLA VINCENZOData Udienza: 24/11/2021RITENUTO IN FATTO 1. La Corte di Appello di Brescia, pronunciando nei confronti dell'odierna ri-corrente SOLAZZI ILARIA, con sentenza del 18/12/2019 confermava la sentenza emessa in data 13/6/2018, all'esito di giudizio ordinario, dal giudice monocratico del Tribunale di Mantova, appellata dall'imputata, che l'aveva condannata, con concessione delle attenuanti generiche e dell'attenuante di cui all'art. 62 n. 6 cod. pen. dichiarate equivalenti alle contestate aggravanti, alla pena di mesi due di reclusione, con i benefici della sospensione condizionale della pena e della non menzione, per: il delitto di cui all'art. 590 co. 1, 2, 3 cod. pen. perché nella sua qualità di Presidente del Cda della CAN SE3 Marie Plastics sri e datore di Lavoro (in assenza di deleghe) di Chistian Scardoni (assunto il 17 gennaio 2014 con contratto di somministrazione a tempo determinato fino al 14 febbraio 2014 prorogato per due volte fino al 1/4/2014) cagionava per colpa lesioni personali allo stesso con-sistite nella perdita quasi completa visus occhio destro per un grado di menoma-zione pari a circa 28 % e dunque lesioni permanenti comunque di durata superiore ai giorni quaranta (più di sei mesi): colpa consistita in generica negligenza ed imprudenza e, più specificatamente nella violazione di norme in materia sicurezza e prevenzione infortuni tra cui l'art. 68 co. 1 lettera B) D. Lvo 81/08 e l'art. 26 co. 2 Divo 81/08 mettendo a disposizione dei dipendenti un macchinario sul quale non era installata una adeguata protezione delle zone pericolose rendendole inacces-sibili o comunque omettendo di predisporre adeguata segnalazione in tal senso e comunque omettendo di fornire al personale indicazioni operative sulle procedure da seguire durante le fasi di regolamentazione del timer e scala dei tempi: in par-ticolare consentiva che Scardoni (che mai aveva operato su una macchina con simili caratteristiche) lavorasse a fianco di Scandolara (suo collega esperto che gli chiedeva di regolare sulla macchina soffiatrice 01 il timer e la scala dei timer im-postandolo sul tempo di scarico di 15 secondi: una volta fornite tali indicazioni Scandolara si allontanava momentaneamente e Scardoni procedeva in sua as-senza a ruotare la rotellina centrale del timer: tuttavia avvedutosi del fatto che la lancetta del timer non si spostava molava anche la ghiera esterna trasparente della rotellina centrale ponendola sul valore 1,5 secondi: (rotellina che corrispon-deva alla scala dei tempi che in questo modo venivano modificati in maniera ri-stretta così da non consentire lo scarico dell'aria: si trattava di fatto di una rotellina che non doveva essere manomessa o toccata in alcun modo: questo spostamento del timer non veniva segnalata a Scandolara che rientrava in postazione il quale, non accorgendosi di questa modifica, una volta terminato il ciclo di produzione del pezzo e aperto lo stampo, faceva sì che l'aria che non si era scaricata (per i tempi troppo stretti) determinasse il verificarsi di una esplosione che mandava in fran-tumi il plexiglass posto a protezione del cancelletto, uno dei pezzi colpiva l'addome 2 di Scandolara e un altro pezzo invece andava a colpire l'occhio di Scardoni procu-randogli le gravissime lesioni descritte in premessa: se la ditta avesse disposto una protezione della zona scala dei tempi segregando il timer e avesse predisposto adeguata segnalazione con divieto Scardoni non si sarebbe avvicinato e non avrebbe operato sul timer alterandone i tempi e così determinando l'esplosione oggetto dell'infortunio, né può ritenersi un concorso di cause con la condotta di Scardoni stesso che non ha avvisato e ha proceduto in maniera errata posto che l'operazione comunque non è eccezionale e i sistemi di prevenzione debbono pro-prio salvaguardare l'incolumità da comportamenti imprudenti. Fatto aggravato ai sensi dell'art. 590 c.p. commi 2 e 3 c.p. in quanto commesso in violazione di norme in materia infortunistica e cagionando lesioni gravissime. In Casalmoro (MN) il 17 aprile 2014. 2. Avverso tale provvedimento ha proposto ricorso per Cassazione, a mezzo del proprio difensore di fiducia, Solazzi Ilaria, deducendo i sei motivi di seguito enunciati nei limiti strettamente necessari per la motivazione, come disposto dall'art. 173, comma 1, disp. att., cod. proc. pen. Con un primo motivo la ricorrente deduce erronea applicazione degli artt. 18 e 19 D. L.vo 81/08 - legittimità dell'affidamento del datore di lavoro sulla vigilanza del preposto esperto circa la segnalazione di eventuali situazioni di pericolo. Ci si duole dell'errata lettura degli obblighi previsti dai citati articoli e dal ge-nerale dovere di collaborazione previsto dal T.U. della sicurezza sul lavoro in rela-zione alla responsabilità addebitata alla ricorrente per avere messo a disposizione dei lavoratori una macchina soffiatrice sulla quale si erano scolorite le indicazioni presenti sulla ghiera, necessarie a porre in condizione gli operatori di rendersi conto di eventuali errate predisposizioni dell'impianto. In particolare si rileva che il datore di lavoro faceva affidamento sulla presenza del preposto Scandolara, lavoratore esperto, che annoverava fra i propri compiti quello di segnalare eventuali deficienze della attrezzature di lavoro e ogni altra situazione di pericolo. Tra l'altro, lo scolorimento era percepibile soltanto da parte di chi utilizzava la macchina, e i manutentori intervenuti sulla stessa non lo hanno mai segnalato. Lo stesso Scandolara pur dichiarandosi consapevole dell'avvenuto scolori-mento non ha dichiarato di averlo mai riferito al datore di lavoro. Si contesta l'interpretazione data alla normativa antinfortunistica che, come affermato da questa Corte, con sentenza n. 8883/2016, è passata da un modello iperprotettivo, che individuava nel datore di lavoro l'unico o il principale soggetto garante, a un modello collaborativo in cui gli obblighi sono ripartiti tra più soggetti tra cui anche i lavoratori. 3 Pertanto, nel caso che ci occupa, corretto sarebbe stato l'affidamento riposto dal datore di lavoro sul preposto, che avrebbe dovuto informarlo per intervenire, tra l'altro con una minima spesa. Si rileva, infine, che nessuna contestazione, in entrambi i giudizi di merito, è stata fatta al datore di lavoro su un'eventuale omessa vigilanza, che non può de-dursi acriticamente dall'anomalia dello scolorimento delle scritte, accertata ex post. Con un secondo motivo si deduce mancanza di motivazione sull'omessa vi-gilanza da parte del datore di lavoro e/o sulla conoscenza dello scolorimento delle scritte sulla ghiera dei tempi. Sempre in relazione alla questione dello scolorimento delle scritte sulla ghiera della macchina, il ricorrente, ove si ritenga che la corte di appello abbia rilevato implicitamente un'omessa vigilanza da parte del datore di lavoro o, addirittura, la conoscenza, dello stato della macchina, contesta la mancanza di motivazione e di prova sul punto. Con un terzo motivo si deduce erronea applicazione dell'art. 41 cod. pen. sul concorso di cause, concretizzazione del rischio e non prevedibilità dell'evento quale conseguenza dell'omissione. Si critica l'individuazione dell'omessa manutenzione della ghiera quale causa dell'evento, perché non avrebbe consentito allo Scardoni di percepire che, giran-dola, stava modificando l'assetto della regolazione. La ricorrente rileva di avere sottolineato sia in primo grado che in sede di appello, la mancanza di nesso causale tra la condotta e l'evento, che andava rin-venuto, invece, nell'esistenza di un vizio occulto della macchina per il sottodimen-sionamento della protezione in plexiglass, non adatta a resistere all'esplosione del pezzo in lavorazione. La sentenza impugnata, sul punto, nel rilevare la mancanza di prova che un altro schermo avrebbe impedito l'evento, ritiene che anche ove fosse configurabile un concorso di cause, ciò non escluderebbe la responsabilità del datore di lavoro. A tale affermazione, si obietta che la circostanza che un altro schermo avrebbe retto non doveva essere dimostrata, in quanto sarebbe logico che, in una macchina ben costruita, lo schermo debba resistere a ogni tipo di esplosione trattenendo sia le parti del prodotto esploso che l'aria espulsa, essendo questa la funzione della protezione in plexiglass. Il vizio della macchina non era percepibile e quindi era occulto, mentre la ghiera non era un dispositivo di sicurezza e serviva solo ad impostare i tempi di espulsione dell'aria insufflata nel pezzo. 4 La scoloritura delle indicazioni dei tempi sulla ghiera, poteva comportare l'im-possibilità di modificare la scala dei tempi, ma non doveva costituire una situazione di prevedibile pericolo. Va esclusa, pertanto, qualsiasi inottemperanza alle prescrizioni antinfortuni-stiche, che in ogni caso non sarebbero in prevedibile rapporto causale con l'infor-tunio verificatosi. Si rileva l'importanza del giudizio controfattuale perché se le scritte sulla ghiera fossero state visibili, l'errore di impostazione sarebbe stato comunque pos-sibile per imperizia o distrazione. Tale circostanza veniva confermata dalla deposizione testimoniale resa dall'in-fortunato che dichiarava l'avvenuto verificarsi di episodi simili, meno gravi. L'esplosione di un pezzo in lavorazione è un episodio possibile dovuto a diversi motivi, ma che doveva essere assorbito dalla barriera di plexiglass posta sulle macchine. Pertanto, non essendo percepibile il vizio occulto della macchina con sottodi-mensionamento della protezione e facendo la ricorrente affidamento sulla corretta progettazione della macchina, la stessa non poteva prevedere ex ante che la pro-pria omissione potesse determinare l'evento Si ritiene non condivisibile il configurato concorso di colpa, che sarebbe stato sicuramente escluso ove fosse stato correttamente operato il necessario giudizio controfattuale, essendo la causa dell'evento riconducibile esclusivamente al vizio occulto della macchina. Con un quarto motivo si deduce erronea applicazione dell'art. 64 co. 1 D.L.vo 81/08, ritenendo che vada escluso che la ghiera dei tempi sia un dispositivo di sicurezza. Ci si duole dell'errata affermazione di sussistenza della violazione dell'articolo citato, nonostante lo specifico motivo di appello volto ad ottenere una pronuncia di non doversi procedere per mancanza di querela. La corte distrettuale ha ritenuto, senza motivare sul punto, che la ghiera co-stituisse un dispositivo di sicurezza. Si rileva che la mancanza di motivazione preclude una replica puntuale, ma si rileva comunque, ancora una volta, che la mancata indicazione dei tempi sulla ghiera avrebbe dovuto avere come unica conseguenza un errore di impostazione o l'impossibilità di impostare i tempi, impedendo la realizzazione del pezzo. Si ribadisce che l'esposizione del lavoratore al rischio è stata determinata uni-camente dal sottodimensionamento della protezione in plexiglass. Di conseguenza sarebbe errata la contestazione del generico obbligo di ma-nutenzione previsto dall'art. 64 co. 1 D.L.vo 81/08. 5 Con un quinto motivo si deduce vizio di motivazione sul concorso di colpa dell'infortunato e sulla condotta del preposto. Ci si duole dell'avvenuta esclusione del concorso di colpa del lavoratore sul presupposto che sarebbe stata la prima volta che utilizzava la macchina, dotata di una seconda ghiera a differenza delle altre. Tale circostanza sarebbe errata come documentato fotograficamente, es-sendo dotate di seconda ghiera anche le altre macchine su cui lo Scardoni aveva già lavorato. Si critica la ritenuta inattendibilità del preposto Scandolara che, a differenza di quanto affermato nella sentenza impugnata, non avrebbe avuto interesse a mentire essendo già stata esclusa in fase di indagini una sua responsabilità penale e avendo egli confermato in dibattimento quanto dichiarato durante le indagini. Del resto la circostanza che lo Scardoni fosse stato ben istruito sulla necessità di non muovere la ghiera dei tempi, sarebbe confermata dal fatto che lo stesso aveva già lavorato per quattro mesi sulle altre soffiatrici anch'esse dotate di doppia ghiera per i secondi e per í tempi. Si riporta la testimonianza resa dall'ing. Begni che conferma l'esistenza delle ghiere su tutte le soffiatrici e la loro funzione. Lamenta la Solazzi che l'esclusione di concorso colposo del lavoratore è fon-data sull'immotivato giudizio di inattendibilità dello Scandolara e sull'errato pre-supposto che il timer e il posizionamento delle ghiere fosse diverso sulla soffiatrice 1 dove avveniva l'incidente rispetto alle altre macchine. Viene precisato che il concorso di colpa è stato invocato non per escludere il rapporto di causalità tra la condotta del datore di lavoro e l'evento, ma perché la stessa ha rilievo sul grado di colpa della Solazzi e sulla determinazione della pena. La ricorrente pone l'accento sul ruolo nella determinazione dell'evento del pre-posto Scandolara al quale era stato affidato l'addestramento del lavoratore e sul quale incombeva l'onere di segnalare lo scolorimento delle indicazioni sulla mac-china. Sul punto il tribunale non si sarebbe pronunciato, mentre la corte di appello avrebbe affrontato il motivo sommariamente e parzialmente affermando che la mancata segnalazione dell'usura della macchina non esclude la responsabilità della Solazzi, senza alcun accenno al fatto che il lavoratore fosse stato affidato al pre-posto per il periodo di addestramento. Al di là del problema della mancata segnalazione dell'usura, già affrontato, si rileva che la fase di addestramento riveste un importanza fondamentale e richiede una vigilanza costante che è mancata, come ammesso dallo stesso Scandolara. 6 Nessuna rilevanza avrebbe il fatto che lo Scandolara non si sia avveduto della modifica dell'unità di misura del timer, per via degli indicatori sbiaditi, che lui stesso doveva segnalare. Con un sesto motivo si deduce vizio di motivazione sui criteri adottati per la determinazione della pena e sulla richiesta di sostituzione della pena detentiva con pena pecuniaria. Ci si duole della mancanza di motivazione, in entrambe le sentenze di merito sulle modalità di determinazione della pena, al di là di un richiamo alle conse-guenze del reato e la gravità del danno riportato dalla persona offesa, senza alcuna indicazione sulla valutazione degli altri parametri previsti dall'art. 133 cod. pen. e del grado di colpa, di cui si era chiesta la valorizzazione con i motivi di appello. Si critica l'affermazione sull'inefficacia di una pena più contenuta rispetto al disvalore del fatto e alle sue conseguenze, che non sarebbe stata motivata, mentre è proprio in funzione dell'efficacia della pena che il giudice deve dare conto dei criteri utilizzati per la determinazione della pena. Si rileva l'assoluta lievità del grado di colpa della ricorrente, del resto come segnalato nell'atto di appello e non confutato dalla sentenza impugnata la Solazzi ha assunto un lavoratore con precedenti esperienze lavorative, lo ha fatto formare e affiancare e nessuna segnalazione aveva ricevuto dello scolorimento degli indi-catori sulla ghiera. Inoltre l'infortunio è avvenuto durante una distrazione del preposto. Tali circostanze, unitamente al vizio occulto della macchina, giustificherebbero l'irrogazione di una pena prossima al minimo o almeno il riconoscimento di una pena pecuniaria sostitutiva. Tra l'altro nessuna motivazione è stata fornita su quest'ultima richiesta. Chiede, pertanto, l'annullamento della sentenza impugnata senza rinvio o con rinvio per la rideterminazione della pena. In subordine si chiede che la pena detentiva venga sostituita con pena pecu-niaria della stessa specie ex art. 53 L.689/81. 3. Nei termini di legge hanno rassegnato le proprie conclusioni scritte per l'udienza senza discussione orale (art. 23 co. 8 d.l. 137/2020), il P.G., che ha chiesto dichiararsi inammissibile il ricorso e il difensore del ricorrente Avv. Gaetano Alaia del Foro di Mantova che ha insistito perché la sentenza impugnata venga annullata senza rinvio o con rinvio per la rideterminazione della pena o, in subor-dine, si chiede che la pena detentiva venga sostituita con pena pecuniaria della stessa specie ex art. 53 L. 689/81. Con revoca della sospensione condizionale della pena. 7 CONSIDERATO IN DIRITTO 1. Non essendo tutti i motivi sopra illustrati manifestamente infondati, il Col-legio non può che prendere atto dell'intervenuta prescrizione del reato e pertanto, stante l'assenza di parti civili, annullare senza rinvio la sentenza impugnata per l'estinzione del reato. Riscontrata ex actis la mancanza di periodi di sospensione della prescrizione, al 17/10/2021 risulta infatti decorso per il reato contravvenzionale in imputazione il termine prescrizionale massimo di sette anni e mezzo. Non trova, infatti, applicazione al processo in esame alcuna delle sospensioni della prescrizione. La sentenza di secondo grado risulta, infatti, emessa il 18/12/2019 e la mo-tivazione depositata il 18/1/2020. Il ricorso per cassazione risulta depositato il 2/3/2020 e pervenuto il 5/3/2020 (il fascicolo verrà poi inviato a questa Corte molti mesi dopo e risulta pervenuto il 18/2/2021). Pertanto, il 9/3/2020 non era pendente alcun termine processuale e le Sezioni Unite di questa Corte di legittimità hanno chiarito che, in tema di disciplina della prescrizione a seguito dell'emergenza pandemica da Covid-19, la sospensione del termine per complessivi sessantaquattro giorni, prevista dall'art. 83, comma 4, del d.l. 17 marzo 2020 n. 18, convertito con modificazioni dalla legge 24 aprile 2020, n. 27, si applica ai procedimenti la cui udienza sia stata fissata nel periodo com-preso dal 9 marzo all'il. maggio 2020, nonché a quelli per i quali fosse prevista la decorrenza, nel predetto periodo, di un termine processuale (così Sez. Un., n. 5292 del 26/11/2020, dep. 2021, Sanna, Rv. 280432, nella cui motivazione, la Corte ha escluso che la sospensione della prescrizione possa operare in maniera generalizzata, per tutti i procedimenti pendenti, in quanto la disciplina introdotta all'art. 83, co. 4, di. n.18 del 2020, presuppone che il procedimento abbia subito una effettiva stasi a causa delle misure adottate per arginare la pandemia). Alla luce delle pronunzie di merito nemmeno si configura, infatti, l'evidenza della prova che consentirebbe l'adozione di una decisione liberatoria nel merito ai sensi dell'art. 129 cod. proc. pen. (cfr. Sez. Un. n. 35490 del 28/5/2009, Tetta-manti, Rv. 244275). 2. Ebbene, i primi cinque motivi di ricorso, in punto di responsabilità, sono inammissibili perché manifestamente infondati, in quanto in gran parte mera-mente ripropositivi di doglianze già argomentatamente e logicamente confutate dalla Corte territoriale. Pacifica è la ricostruzione dell'evento, avvenuto durante l'utilizzo di una mac-china insufflatrice per la realizzazione di oggetti in plastica vuoti, tipo taniche, a 8 causa dell'errata regolazione del timer dei tempi di sfiato, che risultavano azzerati e pertanto determinavano l'esplosione del pezzo con un fortissimo getto d'aria che colpiva lo Scardoni all'occhio destro provocandogli la perdita completa del visus. Come ricordano i giudici di merito, nella fase produttiva che qui interessa la produzione avviene immettendo la materia prima (granulato in polimero termo-plastico) nella macchina prescelta (secondo il tipo e la dimensione del manufatto da produrre), che, portata alla temperatura necessaria, viene immessa nello stampo all'uopo predisposto. Ottenuta la forma desiderata e raffreddata la materia plastica, viene immessa nel manufatto aria compressa, in modo tale da determinare la formazione della cavità, facendo così assumere al prodotto la forma, anche interna, di una tanica. A questo punto, è necessario procedere, sempre per il tramite della macchina sof-fiatrice, allo scarico della pressione che si è formata nel corpo cavo del manufatto e quindi l'impianto apre lo stampo e scarica il prodotto finito. Nel caso in cui l'aria compressa immessa nel corpo in plastica per creare la cavità non fosse scaricata o fosse scaricata in modo insufficiente prima dell'aper-tura degli stampi, all'apertura degli stessi il pezzo prodotto, per effetto della pres-sione immagazzinata, fuoriuscirebbe in maniera violenta, così come verificatosi nel caso oggetto del procedimento. In particolare, la macchina soffiatrice presso la quale erano avvenuti i fatti (poi dismessa dalla Can SB Marine Plastics srl) prevedeva un sistema di controllo e determinazione del tempo di scarico della pressione prima dell'apertura degli stampi che veniva impostato con una ghiera. Il tempo di scarico della pressione dipendeva dal tipo di prodotto che era in produzione e mediamente per ogni singolo prodotto la produzione era settimanale. In altre parole, gli stampi venivano cambiati una volta alla settimana ed in tale occasione era necessario dare un nuovo assetto alla macchina, compreso il tempo di scarico della pressione, che dipendeva dalla quantità di aria immessa in rela-zione alle dimensioni della tanica e, conseguentemente, della cavità da realizzare. Quanto alla dinamica dell'incidente, la stessa era ricostruita sulla scorta dei due testimoni oculari. Il 17 aprile 2014, lo Scandolara e lo Scardoni stavano predisponendo la mac-china soffiatrice presso la quale è avvenuto l'infortunio, al fine della produzione delle taniche da eseguire in quei giorni. Lo Scardoni era stato assunto dal gennaio 2014 ed era destinato a ricoprire le funzioni di caporeparto esercitate anche dallo Scandolara, che pertanto lo stava addestrando. I due, in quel periodo, curavano la predisposizione di volta in volta delle macchine soffiatrici a seconda delle esi-genze della produzione, il che avveniva curando le varie impostazioni e provando 9 quindi a realizzare uno o più pezzi, sino a quando il prodotto non era soddisfacente e poteva quindi iniziare la produzione in serie. Il tempo di scarico della pressione dell'aria immessa nel pezzo da produrre avrebbe dovuto essere impostato, secondo le istruzioni ricevute, in 15 secondi. All'impostazione del tempo di scarico, prima di produrre il primo pezzo, aveva provveduto lo Scardoni, il quale, chiesto allo Scandolara se poteva impostare il timer dello scarico della pressione ed avuto l'assenso del compagno esperto, vi aveva provveduto, mentre lo Scandolara si era spostato per espletare un'altra incombenza (così la deposizione Scardoni). L'operazione era già stata fatta dallo Scardoni su altre macchine soffiatrici, ma non su quella che poi causò l'infortunio. Secondo lo Scandolara, invece, lo Scardoni aveva già fatto qualche altra volta l'operazione su quella macchina: riteneva il giudice che le errate modalità con cui aveva operato lo Scardoni rendevano più verosimile la versione di quest'ultimo. La ghiera dei tempi era formata da due ghiere sovrapposte, una più piccola interna, agendo sulla quale si determinava' l'unità di misura del tempo (secondi, decimi di secondo, centesimi di secondo, millesimi di secondo) e una ghiera corri-spondente alla circonferenza esterna, che determinava invece la quantità di tempo, nella unità di misura stabilita con la ghiera più piccola. Scardoni ""per inesperienza"" nell'impostare il tempo di scarico della pressione immessa nel manufatto da produrre, aveva girato in un primo tempo la manopo-lina centrale (e quindi aveva modificato la scala dei tempi) e quindi, visto che i numeri ""non si muovevano"" (intesi quelli messi ad arco attorno alla circonferenza grande della ghiera) aveva mosso la ghiera più grande che impostava sul 15 (que-ste le sue parole: ""sono andato lì dove è il timer, ho girato la manopolina centrale e ho visto che non si muoveva niente nel timer.. . e allora dopo un po' che ho girato... ho girato la manopola quella esterna, che è quella più grande, e ho visto che si muovevano i numeri; quindi, ho impostato secondo il foglio che mi aveva lasciato... secondo le istruzioni che c'era da impostare per quel pezzo lì""). Così facendo però, la persona offesa aveva prima manomesso, operando sulla rotellina o ghiera centrale, la scala dei tempi, ed aveva modificato il tempo in millesimi di secondo, anziché in secondi, determinando l'evidente assoluta insuffi-cienza del tempo di scarico dell'aria compressa, da 15 secondi a 15 millesimi di secondo. Lo Scandolara, a sua volta, giratosi prima di mettere in moto la soffiatrice, aveva visto che la ghiera grande era sul tempo 15 e, non sapendo che era stata mossa la ghiera centrale e quindi la scala dei tempi, aveva dato l'assenso all'avvio della soffiatrice (""io ero ad un metro e mezzo girato di spalle che mi avevano chiamato. mi son girato e ho visto che era a 15 e ho detto: ""Bon, è giusto, 15 10 secondi"", però io non sapevo che lui aveva mosso la rotellina, quella in mezzo"" pag. 36 verbale di udienza). La soffiatrice aveva quindi eseguito la produzione del primo pezzo e gli stampi, apertisi dopo soli 15 millesimi di secondo di scarico dell'aria, per la pressione in-terna dell'aria medesima, che era sostanzialmente intatta e fortissima, avevano lasciato fuoriuscire con violenza il manufatto di plastica, al cui interno vi era l'aria in pressione; il manufatto aveva colpito la protezione in plexiglass posta innanzi all'imboccatura e quindi, infrantala, un frammento di quest'ultima o della tanica aveva colpito l'addetto Scandolara all'addome (senza cagionargli lesioni) e l'ad-detto Scardoni Christian all'occhio destro, provocandogli una lesione (che aveva determinato una malattia di circa 150 giorni e la perdita completa del visus dell'oc-chio colpito). Secondo quanto precisato dallo Scardoni gli accertamenti eseguiti presso l'ospedale avevano stabilito che il colpo all'occhio non era stato dovuto ad un pezzo del manufatto, ma all'onda d'urto provocata dall'uscita violenta dalla macchina. 3. Così ricostruita la dinamica dell'incidente, quanto alle responsabilità dello stesso, i giudici di merito osservavano che era emerso un grave difetto di manu-tenzione della ghiera dei tempi posta sulla soffiatrice, che non mostrava alcuna evidenza della propria funzione, né alcuna evidenza di eventuali spostamenti. La censura della ricorrente, che, non ritiene corretta la contestazione del ge-nerico obbligo di manutenzione di cui all'art. 64, co. 1, cit. in quanto la ghiera in questione non rientrerebbe nei dispositivi che, se non manutenuti, potrebbero pre-giudicare la sicurezza dei lavoratori, oltre che parziale rispetto alla fissazione delle norme determinative della regola cautelare di riferimento, è stata motivatamente ritenuta dalla Corte di merito manifestamente infondata, laddove si tenga conto che l'art. 64, co. 1, lett. c) prevede per i luoghi di lavoro, gli impianti e dispositivi, l'obbligo di sottoposizione a regolare manutenzione tecnica e di eliminazione, quanto più rapidamente possibile, dei difetti rilevati che possano pregiudicare la sicurezza e la salute dei lavoratori, per tal via riferendosi non alla ghiera in sé, ma all'intero impianto chi la parte offesa era addetta, il cui utilizzo in sicurezza richie-deva la possibilità di prevenire errori nella programmazione dell'apertura degli stampi per consentire l'uscita controllata dell'aria compressa. In realtà, i vari profili di doglianza contestano sotto vari profili la ritenuta vio-lazione della regola cautelare. Ci si duole, ad esempio, con il primo motivo, che il giudice del gravame del merito abbia omesso di considerare che lo scoloramento della ghiera dei tempi della soffiatrice n. 1 non era immediatamente percepibile se non dall'operatore 11 che utilizzava la soffiatrice o dai manutentori, e che nessuno di questi aveva in-formato l'imputata (anzi lo Scandolara aveva ammesso di essere consapevole dello scoloramento. Tuttavia, sul punto il ricorso non contesta né la decisività di indicazioni non scolorite sulla ghiera per l'immediata comprensione delle esatte modalità di uti-lizzo, né la prevedibilità dello scolorimento, mentre, come detto, la regola caute-lare, come sopra individuata, imponeva al datore di lavoro di vigilare sulla sicu-rezza della macchina, facendosi carico di organizzare un adeguato sistema di con-trollo e prevenzione. Si lamenta con il secondo motivo che la Corte territoriale abbia omesso di motivare sulla inosservanza dell'obbligo di vigilanza da parte del datore di lavoro, e con il terzo e il quarto, che abbia erroneamente escluso che la causa esclusiva dell'incidente fosse il vizio occulto della macchina, consistente nell'inidoneità dello schermo in plexiglass a resistere all'urto violento dell'aria compressa improvvisa-mente sprigionatasi per effetto dell'errata programmazione dei tempi di apertura dello stampo. Ebbene, in un sistema di produzione a rischio come quello delineato, la cui esistenza non viene neppure dedotta, la responsabilità del datore di lavoro non può dirsi certo surrogata, secondo la logica motivazione dei giudici di merito, dal mero affidamento sulla estemporanea e volontaria segnalazione da parte del pre-posto e del manutentore. Ciò in assenza della prova di uno specifico incarico in tal senso conferito a tali soggetti, nel contesto di meccanismi di prevenzione prede-terminati con l'individuazione dei fattori di rischio e delle soluzioni per affrontarli (in altri termini, il datore di lavoro avrebbe dovuto indicare le cautele che, se adot-tate, avrebbero neutralizzato il rischio del comportamento del lavoratore, poiché le norme di prevenzione mirano a tutelare il lavoratore anche in ordine ad incidenti che possano derivare da sua negligenza, imprudenza e imperizia). Quanto al presunto vizio occulto in sede di costruzione del macchinario, lo stesso è stato motivatamente escluso dalla Corte territoriale quale causa delle lesioni, in quanto si è ritenuto che queste ultime siano state determinate dal solo getto violento di aria compressa, con motivazione non manifestamente illogica o contraddittoria e il ricorso non deduce alcun travisamento della prova di tale fatto, limitandosi a riproporre la questione per invocarne una diversa soluzione di merito. La tesi difensiva del vizio occulto della macchina, che era in uso presso l'azienda da ben 27 anni, è stata correttamente e logicamente ritenuta non soste-nibile. Piuttosto l'età della macchina è indicativa della necessità di manutenzione della stessa e di adeguamento agli odierni parametri di sicurezza. 12 4. Manifestamente infondata è anche la doglianza, sviluppata nel quinto mo-tivo di ricorso, in cui si censura la sentenza impugnata per avere la Corte territo-riale negato il contributo causale esclusivo alla condotta dell'infortunato, per ef-fetto della sua manovra imprudente, e del collega Scandolara, il quale, come ad-destratore del giovane ed inesperto collega, avrebbe dovuto assisterlo nella ma-novra di programmazione del timer. Sul punto la Corte bresciana, con motivazione non manifestamente illogica o contraddittoria, ha escluso la colpa concorrente dell'infortunato, il quale giovanis-simo era privo di esperienza nel settore, essendo stato assunto con contratto a termine, tramite un'agenzia interinale, tanto è vero che risultava affiancato dallo Scandolara preposto all'addestramento. La precedente esperienza lavorativa era di elettricista. La circostanza che le altre macchine sulle quali aveva svolto analoghe man-sioni fossero dotate o meno dello stesso sistema di impostazione del timer di sfiato appare ininfluente, ai fini dell'odierno decidere, non potendo certamente ritenere non prevedibile che il lavoratore, inesperto, potesse errare nell'impostazione delle ghiere posizionate sulle macchine. E' evidente che la mancata segnalazione del divieto di spostare il timer dei tempi, o il bloccaggio in qualche modo della rotella del timer, in aggiunta alla circostanza che la parte computerizzata della macchina non dialogava con la re-golazione dei tempi di scarico, ha determinato il verificarsi dell'evento. Mentre l'assenza di indicatori a seguito dello scolorimento per vetustà ha impedito al pre-posto di avvedersi dell'avvenuta manomissione del timer. Né può ritenersi circostanza imprevedibile che lo Scandolara si sia distratto, anche solo pochi secondi, e non abbia percepito l'avvenuta manomissione così come non configurabile è un suo concorso di colpa. Questa Corte di legittimità, peraltro, ancora di recente, ha ribadito che, in tema di infortuni sul lavoro non è configurabile il concorso di colpa del lavoratore allorquando le disposizioni di sicurezza dettate dal datore di lavoro e non rispettate dal dipendente siano di per sé illegali e contrarie ad ogni regola di prudenza (Sez. 3, n. 37383/2021). Va peraltro evidenziato che la colpa (esclusiva o concorrente) dello Scandolara non risulta dedotta, in modo specifico, nella fase di merito e comunque presup-pone, in disparte l'ambigua definizione di accertatore e l'incertezza dei relativi confini, la riconoscibilità da parte sua, dell'erronea programmazione del timer di apertura sulla griglia, nonostante lo scolorimento, condizione che la sentenza di primo grado aveva escluso, punto che il ricorso non riferisce di aver specificamente censurato con l'appello; 13 5. Tuttavia, come si diceva, non è manifestamente infondato il sesto motivo del ricorso proposto nell'interesse della Solazzi, con il quale ci si duole dell'omessa risposta della Corte territoriale relativamente alla richiesta di sostituzione della pena detentiva irrogata con quella pecuniaria ex art. 53 I. 689/81. Orbene, la richiesta, come si evince dall'atto di appello del 4/10/2018 a firma dell'Avv. Gaetano Alaia, cui questa Corte di legittimità ha ritenuto di accedere in ragione della natura della doglianza, era effettivamente stata operata (cfr. pagg. 14-15). Alla stessa non era, peraltro, ostativa, l'avvenuta concessione all'imputata dei benefici della sospensione condizionale della pena e della non menzione della con-danna nel casellario giudiziale. Questa Corte di legittimità ha, infatti, chiarito - e va qui ribadito- che la so-stituzione della pena detentiva con la corrispondente pena pecuniaria è compati-bile con il beneficio della sospensione condizionale della pena, poiché l'interessato è portatore di un interesse giuridicamente rilevante ad ottenere entrambi i bene-fici; invero, in ipotesi di eventuale revoca del beneficio della sospensione condi-zionale della pena, il condannato che abbia ottenuto la sostituzione della pena detentiva irrogatagli con la corrispondente pena pecuniaria sarebbe sottoposto all'esecuzione non della pena detentiva, ma soltanto della pena pecuniaria, come determinata in sede di conversione, con conseguente trattamento sanzionatorio meno afflittivo (così Sez. 3, n. 46458 del 22/10/2009, Mbengue, Rv. 245618 e Sez. 2, n. 40221 del 10/07/2012 Sgroi ed altro, Rv. 253447). Già in precedenza, peraltro, si era condivisibilmente affermato che la sostitu-zione della pena detentiva breve irrogata con la corrispondente pena pecuniaria, ai sensi dell'art. 53 della legge n. 689 del 1991, non pregiudica l'applicazione del beneficio della sospensione condizionale della pena in quanto la pena sostitutiva è, comunque a tutti gli effetti, una sanzione penale (così Sez. 5, n. 18731 del 11/4/2007, Natalizio, Rv. 236927 che ha ritenuto illegittima la decisione con cui il giudice di appello aveva rigettato l'istanza di sostituzione della pena detentiva - solo perché condizionalmente sospesa - stante la compatibilità della sospensione condizionale con la pena sostitutiva che è a tutti gli effetti una sanzione penale; conf. Sez. 2, n. 40221 del 10/07/2012, Sgroi ed altro, Rv. 253447). Orbene, non manifestamente infondato è il rilievo difensivo secondo cui la sentenza impugnata non motiva specificamente sulla richiesta di sostituzione della pena detentiva irrogata ex art. 53 I. 689/81. Né può ritenersi, ad avviso del Collegio, che la risposta possa individuarsi implicitamente nel breve passaggio motivazionale di pag. 11, ove si legge che ""...inefficace ed inadeguata al disvalore del fatto e alle sue conseguenze sarebbe la irrogazione della sola pena pecuniaria o una pena più contenuta"". 14 La sostituzione delle pene detentive brevi, infatti, comporta una valutazione discrezionale del giudice, che deve essere condotta con l'osservanza dei criteri di cui all'art. 133 cod. pen., prendendo in esame, tra l'altro, le modalità del fatto per il quale è intervenuta condanna e la personalità del condannato (cfr. Sez. 3, n. 19326 del 27/1/2015, Pritoni Rv. 263558, che ha ritenuto manifestamente illogica la valutazione operata dal giudice di merito che, pur concedendo all'imputato la sospensione condizionale della pena, aveva rigettato la richiesta di sostituzione della pena detentiva con quella pecuniaria in ragione della pericolosità dell'impu-tato e della sua ""proclività alla violazione della legge penale"") Occorreva che il giudice del merito, secondo i criteri indicati dall'art. 133 cod. pen., prendesse in esame le modalità del fatto, la personalità del condannato e le sue condizioni di vita individuale, familiare e sociale al fine di valutare l'idoneità della sostituzione al reinserimento sociale dello stesso e di formulare una prognosi circa l'adempimento delle prescrizioni applicabili (cfr. Sez. 2, n. 21459 del 07/03/2019, Diouf Papa, Rv. 276064). Il che, nel caso in esame, non è avvenuto. La non manifesta infondatezza del motivo in esame, dunque, ha ben radicato il grado di giudizio dinanzi a questa Corte di legittimità e pertanto, come detto, si è dovuto prendere atto dell'intervenuta estinzione del reato per prescrizione. P.Q.M. Annulla senza rinvio la sentenza impugnata per essere il reato estinto per pre- Così deciso in Roma il 24 novembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211209/snpen@s10@a2021@n45223@tS.clean.pdf,"SENTENZA sul conflitto di competenza sollevato da: TRIBUNALE di PORDENONE nei confronti di: TRIBUNALE VENEZIA con l'ordinanza del 27/07/2021 del TRIBUNALE di PORDENONE udita la relazione svolta dal Consigliere FRANCESCO ALIFFI; lette le conclusioni del PG MARCO DALL'OLIO dichiararsi la competenza del giudice monocratico del Tribunale di Venezia. RITENUTO IN FATTO 1. il Tribunale di Venezia, investito da Giovanni Giro della richiesta di declaratoria ex art. 445, comma 2, cod. proc. pen. di estinzione dei reati oggetto della sentenza emessa in data 7 febbraio 2012 dal Tribunale di Venezia - sezione distaccata di Portogruaro ha dichiarato la sua incompetenza ed ha disposto la trasmissione degli atti al Tribunale di Pordenone. Osserva che, a seguito della soppressione della Sezione distaccata di Portogruaro e del suo accorpamento al Tribunale di Pordenone ad opera del d.lgs., 7 settembre 2012, n. 155, il procedimento non può essere trattato dal Tribunale di Venezia. Non trova, infatti, applicazione l'art. 9, comma 3, di quest'ultimo Penale Sent. Sez. 1   Num. 45223  Anno 2021Presidente: ZAZA CARLORelatore: ALIFFI FRANCESCOData Udienza: 24/11/2021provvedimento normativo che limita la prosecuzione davanti agli stessi giudici solo dei procedimenti in cui è intervenuta l'aperura del dibattimento escludendo, quindi, quelli in cui è stata già emessa sentenza irrevocabile. 2. Il Tribunale di Pordenone, ricevuti gli atti, ha ritenuto di sollevate conflitto di competenza rilevando che l'ordinanza del giudice confliggente si fonda su un'errata interpretazione delle norme e che alla luce del chiaro de disposto dell'art. 665, comma 1, cod. proc. pen. a conoscere dell'esecuzione di un provvedimento è il giudice che lo ha deliberato quindi, nella specie, il Tribunale di Venezia del cui circondario all'epoca faceva parte la sezione distaccata di Portogruaro, a nulla rilevando le vicende successive relative alla soppressione di quest'ultimo ufficio. CONSIDERATO IN DIRITTO 1. Il conflitto affidato alla risoluzione di questa Corte sussiste, in quanto due giudici contemporaneamente ricusano la cognizione del medesimo fatto loro deferito, dando così luogo alla situazione prevista dall'art. 28 cod. prcc. pen. 2. E' assodato che la disciplina introdotta dal d.lgs. n. 155 del 2012 ha modificato le circoscrizioni dei circondari di Venezia e di Pordenone. Dal raffronto fra la tabella A allegata al r.d. n. 42 del 1941 e la tabella A sostituita dall'art. 2, comma 1, lett. a), d.lgs. n. 155 del 2012 (come da allegato 1 dello stesso decreto) si trae che il circondario del Tribunale di Venezia comprendeva il territorio della sezione distaccata di Portogruaro, mentre, a seguito dell'assunzione di efficacia (stabilita dall'art. 11, comma 2, del decreto stesso), esso è divenuto parte del circondario del Tribunale di Pordenone. 3. Posto ciò, rileva evidenziare che la disposizione di diritto intertemporale di cui .al d.lgs. 7 settembre 2012, n. 155, art. 9, commi 2-bis e 2-ter (commi introdotti dall'art. 8, comma 1, d.lgs. 19 febbraio 2014, n. 14), rende la competenza per territorio relativa ai procedimenti pendenti alla data del 13 settembre 2013 insensibile alla sopravvenuta modificazione delle circoscrizioni territoriali dei circondari (v. per l'affermazione del principio Sez. 1, n. 41757 del 16/09/2014, Confl. comp. in proc. c/ Ignoti, Rv. 260934; Sez. 1, n. 34750 del 11/07/2014, De Vizia, Rv. 260645; v. anche Sez. 3, n. 9950 del 21/01/2016, Min. Difesa, Rv. 266262). Le richiamate disposizioni, infatti, stabiliscono che la soppressione delle sezioni distaccate di tribunale non determina effetti sulla competenza per i procedimenti civili e penali pendenti alla data di efficacia di cui all'art. 11, comma 2, fissata dal decreto (e coincidente con il 13 settembre 2013), i quali si considerano pendenti e di competenza del tribunale che costituisce sede principale, con la specificazione che i procedimenti penali si considerano pendenti dal momento in cui la notizia di reato è acquisita o è pervenuta agli uffici del 2 pubblico ministero (comma 2-bis). Tale regola si applica anche nei casi di nuova definizione, mediante attribuzione di porzioni di territorio, dell'assetto territoriale dei circondari dei tribunali diversi da quelli di cui all'art. 1 (comma 2-ter). 4. Non vi è motivo per non applicare detta regola anche agli incidenti di esecuzione di cui agli artt. 666 e seg. cod. proc. pen. laddove sia necessario individuare il giudice competente ai sensi dell'art. 666, comma 1, cod. proc. pen. Consegue che anche in questa ipotesi la competenza territoriale deve essere determinata in base ai criteri di collegamento costituiti dalle circoscrizioni previgenti. Va, dunque, affermata la competenza del Tribunale ordinario di Venezia che, in quanto sede principale rispetto alla sezione distaccata di Portogruaro di all'epoca in cui è stata emessa la sentenza irrevocabile, ne è divenuto il giudice dell'esecuzione ove trovi applicazione la regola di cui all'art. 666, comma 1, cod. proc. pen. P.Q.M. Decidendo sul conflitto, dichiara la competenza del Tribunale di Venezia cui dispone trasmettersi gli atti. Così deciso, in Roma 24 novembre 2021. "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s60@a2021@n47089@tS.clean.pdf,"SENTENZA sul ricorso proposto da Di Fiore Rosario, nato a Palermo il 20/02/1982 avverso l'ordinanza del 24/05/2021 del Tribunale del riesame di Palermo letti gli atti, il ricorso e l'ordinanza impugnata; udita la relazione del Presidente Anna Criscuolo; lette le richieste del Pubblico Ministero in persona del Sostituto generale Perla Lori, che ha concluso per l'inammissibilità del ricorso; lette le conclusioni del difensore, avv. Gianluca Locascio, che l'accoglimento del ricorso Procuratore ha chiesto RITENUTO IN FATTO 1. Il difensore di Rosario Di Fiore propone ricorso avverso l'ordinanza indicata in epigrafe con la quale il Tribunale del riesame di Palermo ha respinto l'appello proposto avverso il provvedimento reiettivo dell'istanza di revoca o di sostituzione della misura custodiale, applicata dal del medesimo Tribunale il 15 ottobre 2020 per il reato di cui agli artt. 319-320 cod. pen., commesso in concorso con Scafidi Giuseppe (agente della polizia penitenziaria), Altìeri Teresa e Tre Re Fabrizio (detenuto destinatario di un telefono cellulare, che lo Scafidi avrebbe dovuto introdurre in carcere dietro compenso di 300 euro). Penale Sent. Sez. 6   Num. 47089  Anno 2021Presidente: CRISCUOLO ANNARelatore: CRISCUOLO ANNAData Udienza: 30/11/2021Con unico articolato motivo deduce la contraddittorietà e l'omessa motivazione in punto di gravità indiziaria. La difesa aveva sostenuto la non univocità del quadro indiziario alla luce degli elementi nuovi emersi nel corso degli interrogatori dello Scafidì, il quale aveva affermato di aver agito con la riserva mentale di non introdurre il telefono in carcere e di essersi accordato con il detenuto solo al fine di ricevere denaro, che avrebbe restituito appena percepito lo stipendio, ma il Tribunale ha disatteso la rilevanza di tali dichiarazioni con motivazione illogica. In particolare, il rilievo attribuito al rinvenimento di un telefono nell'armadietto dello Scafidi è erroneo, in quanto compatibile con la riserva mentale dello stesso e interpretabile in senso opposto in base alle dichiarazioni dello Scafidi; anche il rilievo attribuito al colloquio tra questi e il detenuto è fondato su un errore del Tribunale, risultando dal colloquio che era solo il detenuto a fare ipotesi sull'identità del delatore; analoga censura si formula per i colloqui tra la moglie dello Scafidi e la madre o tra la prima e due amiche sia perché non risultano indicate le conversazioni, sia perché la lettura delle stesse smentisce la tesi del Tribunale, avendo la moglie dello Scafidi confermato che il marito non aveva intendeva introdurre il cellulare in carcere, ma aveva solo preso i soldi. 2. Il procedimento è stato trattato, ai sensi dell'art. 23, commi 8 e 9, d.l. n. 137 del 2020, convertito dalla legge 18 dicembre 2020, n. 176, í cui effetti sono stati prorogati dall'art. 7 del d.l. 23 luglio 2021, n. 105, convertito dalla legge 16 settembre 2021, n. 126, senza l'intervento delle parti. CONSIDERATO IN DIRITTO 1. Il ricorso è inammissibile perché proposto per motivi non deducibili, in quanto diretti a contestare il percorso argomentativo dell'ordinanza impugnata in base ad una lettura alternativa dei dati probatori, che finisce per sollecitarne un diverso apprezzamento, precluso in questa sede, deputata solo al controllo della congruità, logicità e completezza della motivazione, riscontrabili nel caso di specie. Diversamente da quanto dedotto nel ricorso, l'ordinanza impugnata si sottrae a censure, risultando sorretta da argomentazioni lineari e logiche, fondate su una coerente valutazione dei dati probatori esaminati. Dopo aver dato atto che la questione della riserva mentale dello Scafidí era questione già esaminata in sede di riesame, il Tribunale ha ritenuto che tale prospettazione trovava smentita in precise circostanze oggettive, quali: 1) il rinvenimento nell'armadietto dello Scafidi di un cellulare e di una scheda sim, logicamente ritenuto indicativo dell'imminente consegna al detenuto; 2) il colloquio tra lo Scafidi e il Tre Re, mediante il cellulare del ricorrente, nel corso 2 del quale oltre a formulare ipotesi sull'identità del delatore, si affrontava con linguaggio criptico, ma decifrabile, il tema della restituzione del denaro da parte dello Scafidi al Tre Re, coerentemente ritenuto indicativo dell'intento dello Scafidi di non denunciare il detenuto, ma di restituirgli il denaro ricevuto, una volta saltata la consegna del telefono a causa delle indagini avviate; 3) le conversazioni tra la moglie dello Scafidi e la madre e le amiche, in cui la donna ammetteva che il marito aveva fatto una ""cazzata sul lavoro"", che aveva già preso i soldi per portare in carcere dei telefonini, ma la consegna non era avvenuta a causa di una delazione e, pertanto, temeva ritorsioni da parte dei detenuti, ritenute un preciso riscontro della prospettazione accusatoria. La valutazione coordinata dei suddetti elementi consente di ritenere immune da censure il ragionamento probatorio del Tribunale, non scalfito dall'interpretazione alternativa dei dati offerta nel ricorso. All'inammissibilità del ricorso consegue la condanna del ricorrente al pagamento delle spese processuali e di una somma in favore della cassa delle ammende, equitativamente determinata in euro tremila. P. Q. M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Manda alla cancelleria per gli adempimenti di cui all'art. 94, comma 1-ter, disp. att. cod. proc. pen. Così deciso, 30 novembre 2021 Il Presidente etensore Anna Cpsclo lo "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46405@tS.clean.pdf,"SENTENZA sui ricorsi proposti da: ELMADHI MERIGEN nato il 21/01/2000 SPANESHI ZEJNEL nato il 09/08/1987 avverso la sentenza del 02/03/2021 della CORTE APPELLO di BRESCIA visti gli atti, il provvedimento impugnato e il ricorso; udita la relazione svolta dal Consigliere GIUSEPPE PAVICH; udito il Pubblico Ministero, in persona del Sostituto Procuratore KATE TASSONE che ha concluso chiedendo che i ricorsi vengano dichiarati inammissibili, Penale Sent. Sez. 4   Num. 46405  Anno 2021Presidente: PICCIALLI PATRIZIARelatore: PAVICH GIUSEPPEData Udienza: 14/12/2021RITENUTO IN FATTO 1. A seguito di annullamento con rinvio di precedente sentenza da parte della Terza Sezione penale della Corte di Cassazione, la Corte d'appello di Brescia, in data 2 marzo 2021, ha parzialmente rideterminato la pena applicata a Elmadhi Merigen e Spaneshi Zejnel in relazione ai delitti p. e p. dagli artt. 81 e 110 cod.pen., 73 e 80, d.P.R. 309/1990 (a loro contestato al capo A della rubrica) e dagli artt. 110, 61 n. 2 e 495 cod.pen. (contestato al capo B per la falsa dichiarazione di dimora nel comune di Castrezzato). Per quanto in particolare attiene al delitto di cui al capo A, esso é contestato in relazione alla detenzione a fini di cessione di un quantitativo di cocaina pari a kg. 2,0867 - con principio attivo pari a kg. 1,648, corrispondenti a 10.990,94 dosi medie singole -, oltre a 16,5 grammi di marijuana. Il delitto, contestato come commesso in Rovato il 28 marzo 2018, é.stato ritenuto aggravato ex art. 80, comma 2, d.P.R. 309/1990, essendosi ravvisata da parte della Corte bresciana - a fronte dell'annullamento, esclusivamente sul punto, da parte della Corte di legittimità - l'ingente quantità della cocaina detenuta, sia in relazione al superamento della soglia minima di cui alla sentenza a Sezioni Unite Biondi del 2012, sia in relazione all'impatto del quantitativo di droga detenuto sulla piazza di spaccio di riferimento (costituita da un Comune di meno di 20 mila abitanti, come Rovato); é stato inoltre calcolato anche in sede di rinvio l'aumento di pena per la recidiva in relazione alla posizione dello Spaneshi. La pena - identica a quella determinata nella sentenza annullata - é stata rideterminata in mitius rispetto a quella applicata in primo grado, sebbene abbia trovato conferma l'affermazione di responsabilità degli imputati per il delitto di cui al capo B, in ordine al quale il giudice di primo grado li aveva assolti. 2. Avverso la prefata sentenza emessa in sede di rinvio ricorrono l'Elmadhi e lo Spaneshi, con atto articolato in tre motivi di doglianza. 2.1. Con il primo motivo i ricorrenti lamentano violazione di legge e vizio di motivazione in relazione alla ritenuta sussistenza dell'aggravante dell'ingente quantità di cocaina nonché, con specifico riferimento alla posizione di Elmadhi Merigen, in relazione all'assenza di un'indagine relativa alla sua consapevolezza del quantitativo detenuto: si dolgono i deducenti che la sentenza impugnata abbia indicato quale area di spaccio quella di Rovato, sebbene si sia ritenuto che lo Spaneshi fosse inserito in contesti criminali di notevole spessore, espressione non compatibile con l'ambito territoriale di riferimento: l'area d'interesse della finalità di spaccio non può coincidere con il luogo ove lo stupefacente é stato sequestrato. Inoltre il ruolo dell'Elmadhi non é stato adeguatamente considerato dalla Corte di 2 merito, a fronte dell'assunzione di esclusiva responsabilità da parte dello Spaneshi e del fatto che nulla consente di ritenere che egli, pur consapevole della detenzione di stupefacente, fosse anche a conoscenza del quantitativo detenuto o lo sconoscesse per colpa o per errore dovuto a colpa. 2.2. Con il secondo motivo si lamenta vizio di motivazione in relazione alla recidiva contestata allo Spaneshi, i cui precedenti non consentono di ritenere che egli abbia potuto ""affinare"" le proprie capacità criminali, trattandosi di vicende risalenti; nonché in relazione alla pena applicata a titolo di continuazione, essendosi la sentenza limitata a trattare unicamente la pena inflitta a titolo di pena base. 2.3. Con il terzo motivo i deducenti lamentano violazione di legge e vizio di motivazione in riferimento all'omessa revoca della misura di sicurezza dell'espulsione degli imputati, di cui all'art. 86, d.P.R. 309/1990, limitandosi ad affermare la prevalenza dell'interesse generale alla sicurezza sociale rispetto a quello del singolo alla vita familiare, senza un esame comparativo della condizione degli imputati con gli altri criteri di valutazione di cui all'art. 133 cod.pen.. CONSIDERATO IN DIRITTO 1. Il primo motivo di ricorso é infondato. Per stabilire se si versi o meno in un'ipotesi di detenzione di stupefacenti (nella specie, cocaina) qualificabile come di ""ingente quantità"" - con conseguente applicabilità dell'aggravante di cui al capoverso dell'art. 80 del testo unico in materia di stupefacenti approvato con d.P.R. 309/1990, occorre muovere dal principio affermato da Sez. U, Sentenza n. 36258 del 24/05/2012, Biondi, Rv. 253150 (e sostanzialmente ribadito in epoca recente da Sez. U, Sentenza n. 14722 del 30/01/2020, Polito, Rv. 279005), in base al quale l'aggravante della ingente quantità, di cui all'art. 80, comma secondo, d.P.R. n. 309 del 1990, non é di norma ravvisabile quando la quantità sia inferiore a 2.000 volte il valore massimo, in milligrammi (valore - soglia), determinato per ogni sostanza nella tabella allegata al d.m. 11 aprile 2006, ferma restando la discrezionale valutazione del giudice di merito, quando tale quantità sia superata. Nel percorso argomentativo della sentenza a Sezioni Unite Biondi si fa riferimento, ai fini dell'esercizio della valutazione discrezionale di pertinenza del giudice di merito, alle ricadute della quantità di stupefacente detenuta sull'allargamento della piazza di spaccio e sugli effetti ""a cascata"" di tale allargamento, in termini di diffusività dell'accesso alle sostanze stupefacenti, di calo dei prezzi per l'acquisto di droga, di arricchimento dei soggetti implicati nel traffico: «la ratio della severissima punizione prevista con riferimento alla condotta 3 descritta dal comma 2 dell'art. 80, va ricercata nel fatto che una quantità ""ingente"" di sostanza stupefacente (tale considerata con riferimento al principio attivo), consentendo il confezionamento di un numero davvero rilevante di dosi, determina un ""allagamento della piazza di spaccio"", con le ovvie ricadute, appunto, tanto in termini di illecito e iperbolico arricchimento di chi tale traffico gestisce ai più alti livelli (e si tratta ovviamente di soggetti non estranei alla criminalità organizzata), quanto con riferimento all'ordine pubblico e alla salute dei consociati» (§ 14 sentenza Sez.U. Biondi, pag. 22). Orbene, in ossequio a tali criteri, deve riconoscersi che lo sforzo argornentativo della Corte di merito in sede di rinvio si confronta con un dato (quello del luogo di detenzione dello stupefacente) che, sebbene non necessariamente coincidente in modo integrale con la destinazione della cocaina detenuta dagli imputati, dev'essere certamente rapportato sia con le modalità di scoperta del traffico di stupefacenti (monitoraggio dell'abitazione conseguente alle indicazioni di un'attività di spaccio gestita dai residenti, all'interno della quale era peraltro presente l'armamentario per il confezionamento di dosi da spacciare), sia con il numero di dosi medie singole ricavabili dal quantitativo sequestrato (oltre diecimila dosi): numero che, già in assoluto, appare di elevatissimo impatto, ma che, ove confrontato con la popolazione presente nell'area di riferimento, si rivela di eccezionale rilevanza; nei termini richiesti dalla richiamata giurisprudenza apicale ai fini del riconoscimento dell'aggravante de qua. Né vale a contrario il riferimento all'inserimento dello Spaneshi in contesti criminali di elevato spessore - riferimento affatto ovvio, siccome correlato all'affidamento di simili quantitativi di stupefacente, che presuppone un rapporto fiduciario con i canali di rifornimento - atteso che ai fini che qui interessano ciò che conta é la capacità di penetrazione nel mercato dello spaccio di stupefacenti, certamente elevata, dei due imputati odierni ricorrenti. Il motivo in esame si appalesa poi inammissibile per quanto concerne la posizione dell'Elmadhi, di cui nel ricorso si allega la carenza di argomentazione circa la sua consapevolezza (o la sua colposa ignoranza) della quantità di stupefacente detenuto. Al contrario, le modalità del fatto e gli elementi di prova risultano adeguatamente valutati sul punto dalla Corte di merito, anche con riferimento alla posizione dell'Elmadhi (valgano per tutte le circostanze illustrate a pagina 5 della sentenza impugnata, riferite fra l'altro all'utilizzo comune dell'immobile ove lo stupefacente era detenuto e al fatto che uno degli involucri - contenenti notevoli quantitativi di cocaina - era confezionato in plastica trasparente) e depongono per la sua conoscenza, o quanto meno per un'ignoranza sicuramente colposa da parte sua (e rilevante ai fini di cui all'art. 59, comma 2, cod.pen.), del quantitativo di cocaina complessivamente detenuto: é noto al 4 riguardo che, in tema di stupefacenti, la circostanza aggravantè di cui all'art. 80, cod. proc. pen.., d.P.R. n. 309 del 1990, si configura, attesa la sua natura oggettiva, a carico di tutti i concorrenti nei delitti di cui all'art. 73, dello stesso d.P.R., che anche solo per colpa l'abbiano ignorata, a prescindere dalla frazione di sostanza direttamente riferibile a ciascuno di essi (Sez. 3, Sentenza n. 6871 del 08/07/2016, dep. 2017, Bandera, Rv. 269151; Sez. 6, Sentenza n. 3908 del 24/11/2015, dep. 2016, Tafa e altri, Rv. 266062). 2. Sono infondati gli ulteriori motivi di doglianza. 2.1. Quanto al secondo motivo, é in primo luogo priva di pregio la lagnanza riferita alla recidiva applicata allo Spaneshi, di cui la Corte di merito ha argomentato, in modo pertinente, l'incoercibile pulsione criminosa, pur a fronte delle pregresse esperienze giudiziarie; é noto al riguardo che il requisito della motivazione del diniego della recidiva risulta adempiuto nel caso in cui, con argomentazione succinta, si dia conto del fatto che la condotta costituisce significativa prosecuzione di un processo delinquenziale già avviato (cfr. Sez. 6, Sentenza n. 56972 del 20/06/2018, Franco, Rv. 274782). Del pari non ha fondamento la lagnanza riferita alla misura dell'aumento per la continuazione, atteso che essa risulta meramente ripropositiva di quella irrogata con la sentenza d'appello annullata, riferita alle stesse violazioni (laddove la rideterminazione del trattamento sanzionatorio é stata disposta in relazione alla sentenza di primo grado, ove era stata applicata una pena più grave pur a fronte dell'assoluzione degli imputati dal reato di cui al capo B, per il quale la Corte d'appello, con la sentenza annullata, aveva affermato la penale responsabilità dei prevenuti). 2.2. Quanto infine al terzo motivo, la motivazione circa la misura dell'espulsione dei due imputati dal territorio dello Stato ex art. 86, d.P.R. 309/1990 risulta affatto esaustiva in ordine alla pericolosità sociale dei prevenuti - desunta dalla natura della violazione, che denota il loro inserimento in contesti criminali di ampio spessore - e si sottrae a censure prospettabili in questa sede di legittimità. In materia affatto contigua (espulsione ex art. 15, d.lgs. 286/1998) ma con argomentazioni senz'altro trasponibili al caso di specie, si é infatti chiarito che il giudizio di pericolosità del condannato richiesto per l'applicazione dell'espulsione dal territorio dello Stato deve essere effettuato sulla scorta dei parametri valutativi di cui all'art. 133 cod. pen., tenendo conto della gravità del reato e della capacità a delinquere del reo e rimanendo coerente e consequenziale rispetto al tessuto argomentativo su cui il giudice di merito ha fondato la propria decisione, onde esso può trovare implicito ma inequivoco fondamento anche nelle circostanze di fatto e nelle valutazioni personologiche effettuate ai fini del giudizio 5 di responsabilità e della commisurazione della sanzione (Sez. 2, Sentenza n. 14704 del 22/04/2020, Bekaj, Rv. 279408). 3. Al rigetto dei ricorsi segue la condanna dei ricorrenti al pagamento delle spese processuali. P.Q.M. Rigetta i ricorsi e condanna i ricorrenti al pagamento delle spese processuali. Così deciso in Roma il 14 dicembre 2021. "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s10@a2021@n46452@tS.clean.pdf,"SENTENZA sul conflitto di competenza sollevato da: TRIBUNALE VERCELLI nei confronti chte TRIBUNALE BRESCIA con l'ordinanza del 03/06/2021 del TRIBUNALE di VERCELLI udita la relazione svolta dal Consigliere PALMA TALERICO; /sentite le conclusioni del PG FRANCA ZACCO LAL, CL:A-£-0 0/111:41Claillazil T. e 1211-1»tel-citi41~ che la Corte dichiari la competenza del Tribunale di Brescia' udito il difensore Ł d'avvocato (D'UFFICIO) GALLI ADRIANO in difesa di VASCIAVEO NUNZIO si riporta alla memoria e si associa alle conclusioni del Procuratore Generale , ŁrŁ  ura Penale Sent. Sez. 1   Num. 46452  Anno 2021Presidente: TARDIO ANGELARelatore: TALERICO PALMAData Udienza: 01/12/2021RITENUTO IN FATTO 1. Con sentenza del 12 novembre 2018, il Tribunale di Brescia dichiarava la propria incompetenza a decidere nel procedimento penale a carico di Vasciaveo Nunzio, imputato di tre reati di truffa, e disponeva la trasmissione degli atti al Procuratore della Repubblica del Tribunale di Vercelli. A ragione della decisione, rilevava che tra i reati contestati all'imputato il più grave era quello ascritto al capo C) della rubrica; riteneva, quindi, che, in applicazione della giurisprudenza di legittimità - secondo cui, nel delitto di truffa, quando il profitto è conseguito mediante accredito su carta di pagamento ricaricabile (nella specie ""postepay""), il tempo e il luogo di consumazione del reato sono quelli in cui la persona offesa ha proceduto al versamento del denaro sulla carta, atteso che tale operazione, in ragione della sua irrevocabilità, realizza contestualmente sia l'effettivo conseguimento del bene da parte dell'agente, che ottiene l'immediata disponibilità della somma versata, e non un mero diritto di credito, sia la definitiva perdita dello stesso bene da parte della vittima -; detto reato di truffa si era ""consumato in Santhià (Vercelli), luogo di residenza della persona offesa in cui la stessa aveva proceduto al versamento del denaro sulla carta"". 2. Il Tribunale di Vercelli, con sentenza del 3 giugno 2021, ha sollevato conflitto di competenza disponendo la trasmissione degli atti a questa Corte per la risoluzione dello stesso. Ha, innanzitutto, rilevato che, verosimilmente, il Tribunale di Brescia, nel ritenere che il reato più grave contestato all'imputato dovesse individuarsi in quello di cui al capo C) della rubrica, aveva preso in considerazione l'entità del danno economico arrecato alla persona offesa; ha, tuttavia, evidenziato che, ai fini dell'individuazione della competenza per territorio in caso di procedimenti connessi, la comparazione dei reati sotto il profilo della gravità va effettuata con riguardo esclusivo alle sanzioni edittali, restando priva di rilevanza, nel caso in cui queste si equivalgono, la maggiore o minore entità del danno in concreto arrecato; ha, quindi, ritenuto che, considerata la pari gravità in astratto dei reati in contestazione, il criterio di riferimento al fine della determinazione della competenza doveva individuarsi in quello residuale previsto dall'art. 16, comma 1, cod. proc. pen., che attribuisce la competenza all'Autorità Giudiziaria individuata con riguardo al reato commesso per primo e cioè, nel caso di specie, con riguardo al reato di cui al capo B) della contestazione relativo a un'ipotesi di truffa online nella quale il pagamento da parte della persona offesa era avvenuto mediante bonifico. Ha aggiunto che nell'ipotesi di truffa contrattuale realizzata attraverso la vendita di beni online, in cui il pagamento da parte della parte offesa avvenga tramite bonifico 2 bancario con accredito su conto corrente, il reato si consuma nel luogo ove l'agente consegue l'ingiusto profitto tramite la riscossione della somma e non già in quello in cui viene data la disposizione per il pagamento da parte della persona offesa; che, qualora, invece, non sia individuabile il luogo di riscossione, trovano applicazione - per la determinazione della competenza territoriale - le regole suppletive previste dall'art. 9 cod. proc. pen. come nella fattispecie non essendovi prova certa del luogo in cui la somma di denaro era stata materialmente riscossa dall'imputato, con la conseguenza che la competenza a decidere apparteneva al Tribunale di Brescia, in ragione del luogo di residenza dell'imputato. 3. Il difensore dell'imputato, avvocato Adrano Galli, ha fatto pervenire presso la Cancelleria di questa Corte memoria, con la quale ha sostenuto, facendo proprie le argomentazioni del Tribunale di Vercelli, che la competenza territoriale appartiene al Tribunale di Brescia. CONSIDERATO IN DIRITTO 1. Il conflitto negativo di competenza, ammissibile in rito, deve essere risolto nel senso che competente a decidere nel processo penale a carico del Vasciaveo è il Tribunale di Brescia. E, in vero, correttamente il Tribunale di Vercelli ha ritenuto che, ai fini della determinazione della competenza per territorio in caso di procedimenti connessi, la comparazione dei reati sotto il profilo della gravità va effettuata con riguardo esclusivo alle sanzioni edittali, restando priva di rilevanza, nel caso in cui queste si equivalgano, la maggiore o minore entità del danno in concreto provocato dalle singole condotte criminose (cfr. Cass. Sez. 6, n. 52550 del 22/11/2016, Rv. 268689; Cass. Sez. 1, n. 348 del 21/04/2017, Rv. 271995). 2. Altrettanto correttamente, il Tribunale di Vercelli, rilevato che i reati contestati al Vasciaveo erano di pari gravità, ha fatto riferimento al criterio di cui all'art. 16, comma 1, codYy:pt3én., che attribuisce la competenza all'Autorità Giudiziaria individuata con riguardo al reato commesso per primo e cioè, nel caso di specie, con riguardo al reato di cui al capo B) della contestazione relativo a un'ipotesi di truffa online nella quale il pagamento da parte della persona offesa era avvenuto mediante bonifico; e ha, conseguentemente, richiamato, in modo appropriato, il principio di diritto, secondo cui ""nell'ipotesi di truffa contrattuale realizzata attraverso la vendita di beni online, in cui il pagamento da parte della parte offesa avvenga tramite bonifico bancario con accredito su conto corrente, il reato si consuma nel luogo ove l'agente consegue l'ingiusto profitto tramite la riscossione della somma e non già in quello in cui viene data la disposizione per il pagamento da parte della persona offesa; qualora, invece, non sia determinabile il luogo di riscossione, 3 si applicano - per la determinazione della competenza territoriale - le regole suppletive previste dall'art. 9 cod. proc. pen."" (Cass. Sez. 2, n. 48027 del 20/10/2016, Rv. 268369). 3. Ne consegue che, poiché, nel caso di specie, non è noto il luogo di consumazione del reato di cui al capo B) della contestazione (truffa realizzata attraverso pagamento mediante bonifico bancario), la competenza territoriale appartiene al Tribunale di Brescia in ragione del luogo di residenza dell'imputato. P.Q.M. Decidendo sul conflitto, dichiara la competenza del Tribunale di Brescia cui dispone trasmettersi gli atti. Così deciso, 11 dicembre 2021  "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s60@a2021@n46130@tS.clean.pdf,"SENTENZA sul ricorso proposto da De Maio Vincenzo, nato il 04/09/1980 a Gioia Tauro avverso l'ordinanza del 22/04/2021 del Tribunale di Reggio Calabria visti gli atti, il provvedimento impugnato e il ricorso; udita la relazione svolta dal consigliere Massimo Ricciarelli; udite la requisitoria del Pubblico Ministero, in persona del Sostituto Procuratore generale Tomaso Epidendio, che ha concluso per l'annullamento con rinvio; uditi i difensori, Avv. Lorenzo Gatto e Avv. Domenico Putrino, che hanno chiesto l'accoglimento del ricorso. RITENUTO l:N FATTO 1. Con ordinanza del 22/4/2021 il Tribunale di Reggio Calabria ha confermato in sede di riesame quella del G.I.P. del Tribunale di Reggio Calabria in data 8/2/2021 con cui è stata applicata a Vincenzo De Maio la misura cautelare della Penale Sent. Sez. 6   Num. 46130  Anno 2021Presidente: FIDELBO GIORGIORelatore: RICCIARELLI MASSIMOData Udienza: 25/11/2021custodia in carcere quale partecipe di associazione dedita al narcotraffico composta anche da altri esponenti della famiglia. 2. Ha presentato ricorso De Maio tramite i suoi difensori. 2.1. Con il primo motivo deduce violazione di legge e vizio di motivazione in ordine alla gravità indiziaria per il reato associativo. Il Tribunale si era basato sul sequestro di armi e droga rinvenute nel 2017 in un fondo di Patamia Filomena, madre del ricorrente, sebbene dopo l'originario arresto De Maio fosse stato posto in libertà, in quanto si era assunto la paternità del materiale Patamia Domenico, nonché sulle dichiarazioni rese da due collaboratori di giustizia, che tuttavia non erano state correttamente riportate e interpretate, non avendo Labate saputo riferir nulla di preciso sul conto di Vincenzo e non avendo neppure Trunfio fatto riferimento alla circostanza che Vincenzo fosse trafficante di droga e più in generale al nucleo familiare di Pasquale De Maio. Quanto alle attività di videoripresa effettuate fuori del chiosco di pertinenza del ricorrente, non era stato dato conto del criterio di valutazione delle immagini, che peraltro documentavano incontri ma non dimostravano che gli stessi fossero funzionali all'operatività dell'associazione, fermo restando che nessuna intercettazione aveva avuto ad oggetto il ricorrente. 2.2. Con il secondo motivo denuncia violazione di legge e vizio di motivazione in relazione agli artt. 274 e 275 cod. proc. pen. e all'art. 74 d.P.R. 309 del 1990. In assenza di valide presunzioni non era stato dato conto della concretezza e dell'attualità delle esigenze cautelari né con riguardo al pericolo di inquinamento probatorio né con riguardo al pericolo di reiterazione criminosa, tanto meno alla luce del tempo trascorso, tale, quanto meno— da affievolire le esigenze cautelari, essendo invece necessario che nella motivazione si indicassero le ragioni della continuità del pericolo nella sua dimensione temporale. 3. Il Procuratore generale ha inviato requisitoria concludendo per l'annullamento con rinvio. 4. Il difensore del ricorrente ha depositato memoria con motivo aggiunto, segnalando che la Corte di cassazione aveva nelle more annullato con rinvio l'ordinanza emessa in sede di riesame nei confronti di altri indagati e che le dichiarazioni del collaboratore Labate non avrebbero potuto valorizzarsi a carico del ricorrente, non essendo peraltro rilevanti neppure le accertate presenze di lui presso II Pontile. 2 CONSIDERATO IN DIRITTO 1. ricorso è fondato. 2. Il Tribunale ha fondato il giudizio in ordine alla gravità indiziaria a carico di Vincenzo De Maio sulle dichiarazioni dei collaboratori di giustizia Labate e Trunfio, nonché sulle videoriprese effettuate sul lungomare di Gioia Tauro, sulla circostanza che Vincenzo De Maio era titolare di un chiosco e di un locale, che costituiva il punto di riferimento del sodalizio, nonché, a conferma di tali risultanze, sul sequestro di armi e droga effettuato nell'aprile 2017 su un fondo di proprietà di Patamia Filomena, madre del ricorrente, delle quali tuttavia all'epoca si era assunto la responsabilità esclusiva Patamia Domenico. 3. Deve immediatamente rilevarsi come la ricostruzione del Tribunale ponga in evidenza l'operatività di un articolato sodalizio, operante lungo il litorale di Gioia Tauro, essendo state rilevate fra l'altro giornaliere operazioni di cessione di stupefacenti. In tale quadro è stato dato rilievo a colloqui riservati intercorrenti tra soggetti ritenuti partecipanti al sodalizio e si è sottolineato che in alcune occasioni figurava presente anche Vincenzo De Maio. Va tuttavia subito osservato che il dato non è suffragato da alcun riscontro in merito al tenore effettivo dei colloqui e in ordine al fatto che i conciliaboli, almeno quelli coinvolgenti il ricorrente, inerissero effettivamente alla gestione del sodalizio e dei relativi affari, per le stesse ragioni non potendosi ritenere rilevante la titolarità da parte di Vincenzo De Maio del chiosco e del locale, che secondo gli assunti accusatori costituirebbero il punto di riferimento della consorteria. 4. Piuttosto assumono un ruolo cruciale nella ricostruzione del Tribunale le dichiarazioni di due collaboratori di giustizia. In particolare, nonostante le contestazioni sul punto formulate nel motivo di ricorso, deve ritenersi che effettivamente il collaboratore Trunfio abbia fatto riferimento ai De Maio, dando conto del loro coinvolgimento nei traffici di droga e menzionando anche Vincenzo De Maio. A fronte di ciò, si tratta peraltro di stabilire se dalla motivazione del provvedimento impugnato possano dirsi desumibili idonei elementi di riscontro, agli effetti dell'art. 273, comma 1-bis e 192, comma 3 e 4 cod. proc. pen. 5. Il primo elemento valorizzato è costituito dalle dichiarazioni del collaboratore Labate. 3 Ma sul punto nel motivo di ricorso si sottolinea come da quelle dichiarazioni non sia possibile desumere alcunché a carico di Vincenzo De Maio. L'assunto difensivo è fondato. Ed invero, anche a voler far riferimento alla frase riportata nel provvedimento impugnato, risulta con evidenza la genericità del riferimento e la mancanza di una puntuale qualificazione della fonte dell'informazione fornita dal collaboratore («si sa in ambienti criminali»). Ma, ancor più significativamente, va rimarcato come il ricorrente, allegando il verbale delle dichiarazioni abbia dimostrato che il collaboratore aveva mostrato di non avere informazioni precise sul conto di Vincenzo De Maio. D'altro canto, si è già rilevato come non possa dirsi concludente la partecipazione del ricorrente a colloqui riservati, di cui è ignoto l'effettivo contenuto. 6. Infine, con riguardo al sequestro di armi e droga effettuato nell'aprile 2017 su fondo di proprietà di Patamia Filomena, deve osservarsi che, a fronte di quanto emerso nell'immediatezza, allorchè sopraggiunsero durante le fasi del sequestro Patamia Rocco Giuseppe, Patamia Domenico e De Maio Vincenzo, i quali si qualificarono come gestori del terreno, nondimeno solo Patannia Domenico si assunse la responsabilità della detenzione del materiale rinvenuto. In tale quadro l'episodio non può dirsi di per sé specifico riscontro delle dichiarazioni di Trunfio o addirittura dimostrativo del ruolo assunto da Vincenzo De Maio, potendosi al contrario riconoscere il coinvolgimento di quest'ultimo, sovvertendo le originarie consapevolezze, solo alla condizione che sia altrimenti dimostrata la partecipazione del ricorrente al sodalizio. Vuol dirsi dunque che il ragionamento incentrato sull'attribuzione di rilievo al sequestro costituisce il frutto di una petizione di principio, dovendosi acquisire elementi idonei ad attestare il ruolo del ricorrente, a quel punto potendosi affermare che Vincenzo De Maio era custode del materiale recuperato, nell'ambito dell'operatività del sodalizio criminale. 7. Sulla base dei rilievi fin qui esposti deve ritenersi che il Tribunale non abbia correttamente analizzato, attraverso l'individuazione di elementi giuridicamente e logicamente valutabili, il tema della gravità indiziaria a carico di Vincenzo De Maio, ciò che impone l'annullamento dell'ordinanza impugnata con rinvio per nuovo esame e con assorbimento del tema delle esigenze cautelari, fermo restando che su tale punto non sono dedotti elementi da quali possa discendere un annullamento del provvedimento impugnato senza rinvio. 4 P. Q. M. Annulla l'ordinanza impugnata e rinvia per nuovo giudizio al Tribunale di Reggio Calabria competente ai sensi dell'art. 309, comma 7, cod. proc. pen. Manda alla cancelleria per gli adempimenti di cui all'art. 94, comma 1-ter disp. att. cod. proc. pen. Così deciso il 25/11/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211215/snpen@s60@a2021@n46012@tS.clean.pdf,"SENTENZA sul ricorso proposto da: Kadrija Edmir, nato in Albania il 15/03/1981 avverso la sentenza del 20/10/2021 emessa dalla Corte di appello di Bologna; visti gli atti, la sentenza impugnata e il ricorso; udita la relazione del consigliere Paolo Di Geronimo; letta la requisitoria del Pubblico Ministero, in persona del Sostituto Procuratore generale Simone Perelli, che ha concluso per l'annullamento rinvio. RITENUTO IN FATTO 1. Con l'impugnata sentenza, la Corte di appello di Bologna accoglieva la domanda di consegna avanzata dall'Autorità giudiziaria della Germania nei confronti di Edmir Kadrija, condannato alla pena di anni uno e mesi dieci di reclusione, ritenendo irrilevante il dedotto stabile radicamento del ricorrente ai fini dell'esecuzione della pena in Italia. Penale Sent. Sez. 6   Num. 46012  Anno 2021Presidente: COSTANZO ANGELORelatore: DI GERONIMO PAOLOData Udienza: 14/12/20212. Con l'unico motivo di ricorso, si deduce la violazione dell'art. 18 bis lett.c) della I. 22 aprile 2005, 69, nel testo vigente ante riforma, sul presupposto che la più recente giurisprudenza di legittimità ha riconosciuto la possibilità, anche per il cittadino di Stato non appartenente all'Unione europea, di richiedere l'esecuzione della pena in Italia, a condizione che sussista lo stabile radicamento nel nostro paese. 3. Il procedimento è stato trattato in forma cartolare, ai sensi dell'art. 23, comma 8, d. I. n. 137 del 2020 e art.7 dl. 23 luglio 2021, n.105. CONSIDERATO IN DIRITTO 1. Il ricorso è fondato. 2. In una fattispecie del tutto assimilabile a quella in esame, Sez. 6, n. 35953 dell'8/7/2021, Bregu, si è pronunciata sulla questione relativa alla sussistenza dei presupposti per il rifiuto facoltativo della consegna del cittadino di uno Stato non membro dell'Unione europea, che legittimamente abbia residenza o dimora nel territorio italiano. La sentenza sopra richiamata è stata emessa dopo che questa Sezione, con ordinanza n. 10371 del 4 febbraio 2020, aveva sollevato questione di legittimità costituzionale, in ordine alla mancata possibilità di disporre il rifiuto facoltativo della consegna anche nei confronti di cittadino extracomunitario stabilmente dimorante in Italia. La Corte costituzionale, con ord. n. 60 del 1 aprile 2021, ordinava la restituzione degli atti al giudice rimettente, anche in considerazione delle sopravvenute modifiche della disciplina del mandato di arresto europeo introdotte dal d.lgs. 2 febbraio 2021, n. 10. 2.1. La sentenza n. 35953 del 2021, dopo aver compiutamente ripercorso le modifiche intervenute sul tema, ha evidenziato come - con riguardo alla disciplina antecedente il d.lgs. 2 febbraio 2021, n.10 - assuma rilievo dirimente la previsione di cui all'art. 4, n. 6 della decisione quadro 2002/584/GAI, lì dove si riferisce alla persona richiesta in consegna senza fare alcuna distinzione tra cittadini dell'Unione Europea o di Stato non aderente. Tale previsione è stata ritenuta come determinante ai fini dell'esatta interpretazione della normativa interna, consentendo di desumere che «non è la cittadinanza l'elemento scriminante ai fini della possibilità di opporre un rifiuto alla consegna, ovvero di applicare la garanzia del rinvio nello Stato italiano per l'esecuzione della pena eventualmente irrogata nello Stato di emissione, quanto, 2 s-k-) piuttosto, la sussistenza di un legame stabile e qualificato che il ricercato ha ormai da tempo intessuto con lo Stato ospitante, rimanendo nella sfera di competenza dell'autorità giudiziaria di tale Paese la verifica dei relativi presupposti». Ad ulteriore riprova di tale assunto, va evidenziato come il d.lgs. 7 settembre 2010, n, 161, nel regolamentare il riconoscimento delle sentenze di condanna rese in altro Stato dell'Unione europea, fa riferimento alla ""persona condannata"" (art. 2, lett.c) senza distinguere in ragione della sua cittadinanza. Ancor più eloquente è il dettato dell'art. 10, lett.b) del d.lgs. n. 161 del 2010, lì dove tra le condizioni per l'esecuzione si indica il mero fatto che la persona condannata abbia la residenza, la dimora o il domicilio nello Stato di esecuzione, non essendo richiesta anche la cittadinanza comunitaria. 2.2. Sulla base di tali considerazioni, ritiene la Corte di condividere e dare continuità all'indirizzo interpretativo già accolto nella menzionata sentenza n.35953 del 2021 di questa Sezione, lì dove è stato chiaramente riconosciuto che - con riferimento al mandato di arresto disciplinato dall'art. 18-bis I. 22 aprile 2005, n. 69, nel testo in vigore prima delle modifiche apportate dal d.lgs. n.10 del 2021 - sia applicabile il motivo facoltativo di rifiuto della consegna anche nei confronti del cittadino extracomunitario che, sulla base di elementi concreti, risulti stabilmente radicato in Italia e senza che sia applicabile la previsione più restrittiva che impone il requisito della effettiva residenza nel territorio Italiano «da almeno cinque anni». Nel caso di specie, non è contestato che - in applicazione della norma transitoria dettata dall'art. 28 del d.lgs. 2 febbraio 2021, n. 10 - la richiesta di consegna soggiace alla normativa ante riforma. 2.3. Alla luce di quanto detto, pertanto, la sentenza impugnata va annullata con rinvio, dovendo la Corte di appello procedere alla verifica dell'effettivo radicamento in Italia del ricorrente, sulla base di elementi fattuali concreti. P.Q.M. Annulla la sentenza impugnata e rinvia ad altra Sezione della Corte di appello di Bologna per nuovo giudizio. Manda alla Cancelleria per gli adempimenti di cui all'art. 22, comma 5, I. 22 aprile 2005, n. 69. Così deciso il 14 dicembre 2021 Il Consigliere estensore Il Presidente Paolo Di Geronimo Angelo ta o "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46561@tO.clean.pdf,"ORDINANZA sul ricorso proposto da: CHERNI SOFIEN nato a TUNISI( TUNISIA) il 20/12/1968 avverso la sentenza del 12/12/2016 della CORTE APPELLO di ANCONA dato avviso alle parti; udita la relazione svolta dal Consigliere GIOVANNI LIBERATI; Penale Ord. Sez. 7   Num. 46561  Anno 2021Presidente: RAMACCI LUCARelatore: LIBERATI GIOVANNIData Udienza: 26/11/2021RITENUTO IN FATTO Con la sentenza indicata in epigrafe la Corte d'appello di Ancona, provvedendo sulla impugnazione proposta da Cherni Sofien nei confronti della sentenza del 12/6/2014 del Tribunale di Ancona, con la quale lo stesso era stato condannato alla pena di 13 anni di reclusione in relazione al reato di cui all'art. 74 d.P.R. 309/90 (capo 1) e a plurime contestazioni del reato di cui all'art. 73, comma 1, d.P.R. 309/90 (capi 30d e 30e, relativi a cessioni di cocaina), ha assolto l'imputato dal reato di cui all'art. 74 d.P.R. 309/90 e ha rideterminato la pena per i residui reati in 7 anni e 6 mesi di reclusione e 28.000 euro di multa, confermando nel resto la sentenza impugnata. Avverso tale sentenza l'imputato ha proposto ricorso per cassazione, lamentando l'errata applicazione degli artt. 133 e 62 bis cod. pen. e un vizio della motivazione, nella parte relativa al mancato riconoscimento delle circostanze attenuanti generiche, confermato con motivazione apparente, fondata solamente sulla assenza di elementi positivi. CONSIDERATO IN DIRITTO Il ricorso è inammissibile, sia a causa della sua genericità, consistendo nella mera lamentela in ordine al mancato riconoscimento delle circostanze attenuanti generiche, disgiunta dalla analisi delle condotte e della personalità del ricorrente e dalla allegazione di elementi di positiva considerazione utilmente valutabili ai fini del riconoscimento di tali circostanze; sia perché è volto a censurare sul piano del merito la determinazione del trattamento sanzionatorio che è stato giustificato con motivazione sufficiente e non manifestamente illogica. La Corte d'appello ha escluso il riconoscimento delle circostanze attenuanti generiche in considerazione della gravità delle condotte, desunta dalla quantità e qualità della sostanza stupefacente acquistata e detenuta, indicativa anche del collegamento con ambienti criminali, e della negativa personalità dell'imputato, desunta dai suoi precedenti specifici, anche gravi. Si tratta di motivazione idonea, essendo stati indicati gli elementi, tra quelli di cui all'art. 133 cod. pen., giudicati assorbenti nella valutazione di gravità delle condotte e nel giudizio negativo sul conto dell'imputato, non sindacabili sul piano delle valutazioni di merito in sede di legittimità. Alla declaratoria di inammissibilità del ricorso consegue, ex art. 616 cod. proc. pen., non potendosi escludere che essa sia ascrivibile a colpa del ricorrente (Corte Cost. sentenza 7 - 13 giugno 2000, n. 186), l'onere delle spese del procedimento, nonché del versamento di una somma in favore della Cassa delle Ammende, che si determina equitativamente, in ragione dei motivi dedotti, nella misura di tremila euro. P.Q.M. l resideríte Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso in Roma, il 26 novembre 2021 Il Consigliere estensore "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46542@tO.clean.pdf,"ORDINANZA sui ricorsi proposti da: ESE EDOKPAYI nato il 16/10/1994 EHIMIGBAI JEREMIAH nato il 17/02/1993 EGELE SALIY nato il 06/06/1989 avverso la sentenza del 22/02/2021 della CORTE APPELLO di TORINO dato avviso alle parti; udita la relazione svolta dal Consigliere GIOVANNI LIBERATI; Penale Ord. Sez. 7   Num. 46542  Anno 2021Presidente: RAMACCI LUCARelatore: LIBERATI GIOVANNIData Udienza: 26/11/2021RITENUTO IN FATTO Con la sentenza indicata in epigrafe la Corte d'appello di Torino, provvedendo sulle impugnazioni proposte dagli imputati nei confronti della sentenza del 17/6/2019 del Giudice dell'udienza preliminare del Tribunale di Asti, con la quale Ese Edokpayi ed Ehimigbai Jeremiah erano stati condannati alla pena di 1 anno e 8 mesi di reclusione e 4.000 euro di multa in relazione al reato di cui all'art. 73, commi 1 e 4, d.P.R. 309/90 (per avere detenuto, in concorso e nella loro abitazione, 1.165,832 grammi di marijuana, pari a 8728 dosi medie, capo A della rubrica) ed Egele Saliy era stata condannata alla pena di 1 anno e 4 mesi di reclusione e 3.600 euro di multa in relazione al reato di cui all'art. 73, commi 1 e 4, d.P.R. 309/90 (per avere detenuto 129,224 grammi di marijuana, pari a 1034 dosi medie singole, nella cucina della propria abitazione, capo B della rubrica), ha ridotto la pena inflitta ai primi due imputati a 1 anno e 6 mesi di reclusione e 4.000 euro di multa e quella inflitta a Egele Saliy a 1 anno e 2 mesi di reclusione e 3.200 euro di multa, confermando nel resto la sentenza impugnata. Avverso tale sentenza hanno proposto congiuntamente ricorso per cassazione Ese Edokpayi e Ehimigbai Jeremiah, lamentando l'errata applicazione di disposizioni di legge penale e un vizio della motivazione, nella parte relativa alla esclusione della configurabilità della ipotesi di cui all'art. 73, comma 5, d.P.R. 309/90, cui il giudici di merito erano pervenuti esclusivamente sulla base del dato ponderale della sostanza detenuta, omettendo la necessaria analisi globale della condotta e, in particolare, la dimensione domestica della stessa, indice di rudimentalità della attività di detenzione e cessione. Avverso la medesima sentenza ha proposto ricorso per cassazione anche Egele Saliy, lamentando, con un primo motivo, un vizio della motivazione nella parte relativa al mancato riconoscimento della fattispecie del fatto di lieve entità di cui all'art. 73, comma 5, d.P.R. 309/90, a causa della omessa considerazione di tutti gli aspetti presi in considerazione da tale disposizione; con un secondo motivo ha lamentato la violazione dell'art. 133 cod. pen. e un ulteriore vizio della motivazione nella parte relativa alla determinazione della pena. CONSIDERATO IN DIRITTO Entrambi i ricorsi sono inammissibili. Quello proposto da Ese Edokpayi e Ehimigbai Jeremiah, oltre che generico, essendo privo di analisi della condotta e di confronto critico con la motivazione del provvedimento impugnato, è volto a censurare sul piano del merito la valutazione di non modesta offensività della condotta, che è stata fondata in modo logico e in coerenza con l'orientamento interpretativo della giurisprudenza di legittimità sul dato ponderale, di entità tale di impedire di qualificare il fatto come modestamente offensivo o di lieve entità, con la conseguente manifesta infondatezza delle censure sollevate dai ricorrenti, 1 nCt peraltro di contenuto non consentito in questa sede, in quanto volte, in realtà, a sindacare una valutazione di merito di cui è stata data giustificazione con motivazione idonea e immune da vizi logici. Anche il ricorso proposto da Egele Saliy è inammissibile per ragioni analoghe, sia perché riproduttivo dei motivi d'appello, adeguatamente considerati e motivatamente disattesi dalla Corte territoriale, sia perché volto a sindacare la valutazione di non lieve offensività del fatto, fondata correttamente sulla rilevanza insuperabile del dato ponderale della sostanza detenuta, sia a causa della sua genericità nella parte relativa alla determinazione della pena, stabilita considerando quale base di computo una pena non distante dalla media edittale e dunque non richiedente specifica e analitica motivazione (cfr. Sez. 3, n. 29968 del 22/02/2019, Del Papa, Rv. 276288; Sez. 2, n. 36104 del 27/04/2017, Mastro, Rv. 271243). Alla declaratoria dell'inammissibilità consegue, a norma dell'art. 616 cod. proc. pen., l'onere delle spese del procedimento nonché quello del versamento della somma, in favore della Cassa delle ammende, equitativamente fissata in tremila euro per ciascun ricorrente. P.Q.M. Dichiara inammissibili i ricorsi e condanna i ricorrenti al pagamento delle spese processuali e della somma di euro tremila in favore della Cassa delle ammende. Così deciso in Roma, il 26 novembre 2021 Il Consigliere estensore "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46587@tO.clean.pdf,"ORDINANZA sul ricorso proposto da: NDREU SHPETIM nato il 01/10/1982 avverso la sentenza del 25/05/2021 della CORTE APPELLO di FIRENZE dato avviso alle parti; udita la relazione svolta dal Consigliere ANTONELLA DI STASI; Penale Ord. Sez. 7   Num. 46587  Anno 2021Presidente: LIBERATI GIOVANNIRelatore: DI STASI ANTONELLAData Udienza: 03/12/2021RITENUTO IN FATTO 1. Con sentenza pronunciata in data 25.05.2021, la Corte di appello di Firenze confermava la sentenza del 21.12.2017 del Tribunale di Lucca che aveva dichiarato l'attuale ricorrente responsabile del reato di cui all'art. 5 d.lgs 74/2000 e l'aveva condannato alla pena di anni uno di reclusione. 2. Avverso la sentenza, l'imputato ha proposto ricorso per cassazione, per il tramite del difensore di fiducia, e ne ha chiesto l'annullamento, articolando due motivi: con il primo motivo deduce vizio di motivazione in relazione all'affermazione di responsabilità con riferimento alla sussistenza dell'elemento soggettivo del reato; con il secondo motivo deduce vizio di motivazione in relazione alla mancata concessione delle circostanze attenuanti generiche ed al diniego di concessione della sospensione condizionale della pena. Il difensore del ricorrente ha depositato memoria difensiva, nella quale ha concluso per l'accoglimento del ricorso. CONSIDERATO IN DIRITTO 1. Il ricorso va dichiarato inammissibile, in quanto i motivi proposti hanno ad oggetto censure non consentite in sede di legittimità. 2. La Corte territoriale ha ritenuto sussistente l'elemento soggettivo del reato con argomentazioni congrue e logiche (cfr pag 4 della sentenza impugnata), non sindacabili nel merito; il ricorrente si limita sostanzialmente a proporre una lettura alternativa del materiale probatorio posto a fondamento della affermazione di responsabilità penale, dilungandosi in considerazioni in punto di fatto, che non possono trovare ingresso nel giudizio di legittimità, non essendo demandato alla Corte di cassazione un riesame critico delle risultanze istruttorie. 3. Del pari adeguata e logica - e dunque non sindacabile in sede di legittimità - è la motivazione esposta dalla Corte di appello in ordine al diniego di applicazione delle circostanze attenuanti generiche (difetto di comportamento riparatorio e comportamento processuale) e di concessione della sospensione condizionale della pena (permanente inadempienza delle imposte dovute e comportamento non collaborativo in sede amministrativa e processuale). 4.Tenuto conto della sentenza 13 giugno 2000, n. 186, della Corte costituzionale e rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa nella determinazione della causa di inammissibilità», alla declaratoria dell'inammissibilità medesima consegue, a norma dell'art. 616 cod. proc. pen., l'onere delle spese del procedimento nonché quello del versamento della somma, in favore della Cassa delle ammende, equitativamente fissata come in dispositivo. 2 P.Q.M. Dichiara inammissibile il ricorso e condanna il ricorrente al pagamento delle spese processuali e al versamento della somma di tremila euro alla Cassa delle ammende. Così deciso, 03/12/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46559@tO.clean.pdf,"ORDINANZA sul ricorso proposto da: BOSA DOMENICO nato a GELA il 15/11/1967 avverso la sentenza del 03/06/2021 della CORTE APPELLO di MILANO dato avviso alle parti; udita la relazione svolta dal Consigliere GIOVANNI LIBERATI; Penale Ord. Sez. 7   Num. 46559  Anno 2021Presidente: RAMACCI LUCARelatore: LIBERATI GIOVANNIData Udienza: 26/11/2021RITENUTO IN FATTO Con la sentenza indicata in epigrafe la Corte d'appello di Milano, provvedendo sulla impugnazione proposta da Domenico Bosa nei confronti della sentenza del 19/12/2018 del Giudice dell'udienza preliminare del Tribunale di Milano, con la quale, a seguito di giudizio abbreviato, lo stesso era stato condannato alla pena di 4 anni di reclusione e 18.000 euro di multa, in relazione al reato di cui all'art. 73, d.P.R. 309/90 (per avere svolto il ruolo di intermediario nell'acquisto a fine di spaccio di 56 grammi di cocaina), ha ridotto tale pena a 2 anni e 8 mesi di reclusione e 12.000 euro di multa, confermando nel resto la sentenza impugnata. Avverso tale sentenza l'imputato ha proposto ricorso per cassazione, lamentando la violazione dell'art. 73, comma 5, d.P.R. 309/90 e un vizio della motivazione, nella parte relativa al mancato riconoscimento della ipotesi del fatto di lieve entità prevista dalla disposizione denunciata, che era stata riconosciuta a favore di tutti i concorrenti nel medesimo reato, nonostante il ruolo marginale, di intermediario, che egli aveva svolto nella vicenda. CONSIDERATO IN DIRITTO Il ricorso, riproduttivo del primo motivo d'appello e privo di considerazione delle ragioni poste a fondamento del rigetto di tale doglianza, è inammissibile, sia a causa della sua genericità, sia perché affidato a doglianze non consentite e, comunque, manifestamente infondate. La Corte d'appello ha escluso la qualificabilità del fatto come di lieve entità in considerazione del quantitativo di cocaina al cui acquisto concorse il ricorrente, del peso di 56 grammi e da cui erano ricavabili 116 dosi medie singole, oltre che del ruolo svolto dal ricorrente medesimo, che presupponeva l'esistenza di contatti e relazioni con ambienti criminali in grado di fornirgli agevolmente e in poco tempo quantitativi non modesti di droghe cosiddette pesanti. Si tratta di motivazione del tutto idonea, essendo stati indicati i plurimi elementi indicativi della non lieve offensività della condotta, che il ricorrente non ha considerato, ma ha censurato esclusivamente sul piano delle valutazioni di merito e della considerazione della condotta, con la conseguente inammissibilità dei rilievi che ha formulato sul punto. Alla declaratoria di inammissibilità del ricorso consegue, ex art. 616 cod. proc. pen., non potendosi escludere che essa sia ascrivibile a colpa del ricorrente (Corte Cost. sentenza 7 - 13 giugno 2000, n. 186), l'onere delle spese del procedimento, nonché del versamento di una somma in favore della Cassa delle Ammende, che si determina equitativamente, in ragione dei motivi dedotti, nella misura di tremila euro. P.Q.M. 1 Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso in Roma, il 26 novembre 2021 Il Consigliere estensore residente "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s60@a2021@n45840@tS.clean.pdf,"SENTENZA sul ricorso proposto da Coppola Nicola, nato a Marsala il 12/06/1968 avverso la sentenza del 17/06/2021 del Tribunale di Marsala visti gli atti, il provvedimento denunziato e il ricorso; udita la relazione svolta dal consigliere Ersilia Calvanese; lette le richieste del Pubblico Ministero, in persona del Sostituto Procuratore generale Simone Perelli, che ha concluso chiedendo che il ricorso sia dichiarato inammissibile. RITENUTO IN FATTO 1. Con la sentenza in epigrafe indicata, il Tribunale di Marsala applicava nei confronti di Nicola Coppola, sull'accordo delle parti, la pena ex art. 444 cod. proc. pen. per il reato di cui all'art. 73 d.P.R. n. 309 del 1990 (detenzione illecita di 50,8 grammi di cocaina, commessa il 16 maggio 2021). 2. Avverso la suddetta sentenza ha proposto ricorso per cassazione l'imputato, denunciando, a mezzo di difensore, i motivi di seguito enunciati nei limiti di cui all'art. 173 disp. att. cod. proc. pen. Penale Sent. Sez. 6   Num. 45840  Anno 2021Presidente: CRISCUOLO ANNARelatore: CALVANESE ERSILIAData Udienza: 01/12/20212.1. Violazione di legge con riferimento agli artt. 444 e 129 cod. proc. pen., per avere il giudice omesso di verificare le condizioni per l'applicazione dell'art. 129 cod. proc. pen. (la quantità rinvenuta di stupefacente e il comportamento del ricorrente erano indicativi di un uso esclusivamente personale, difettando elementi di segno contrario). 2.2. Violazione con riferimento all'art. 73, comma 5, d.P.R. n. 309 del 1990 (non vi era un accertamento tecnico per stabilire il principio attivo e le dosi ricavabili dalla sostanza per poter escludere l'applicazione della ipotesi del fatto lieve, tenuto conto del favor rei, come affermato dalla giurisprudenza di legittimità). CONSIDERATO IN DIRITTO 1. Il ricorso è inammissibile per le ragioni di seguito illustrate. 2. Il ricorso non si confronta con la giurisprudenza oramai consolidata in tema di impugnazione della sentenza di patteggiamento. Si è affermato invero che è inammissibile il ricorso per cassazione avverso la sentenza applicativa della pena con cui si deduca il vizio di violazione di legge per la mancata verifica dell'insussistenza di cause di proscioglimento ex art. 129 cod., atteso che l'art. 448, comma 2-bis, cod. proc. pen., introdotto dalla legge 23 giugno 2017 n. 103, limita l'impugnabilità della pronuncia alle sole ipotesi di violazione di legge in esso tassativamente indicate (Sez. F, n. 28742 del 25/08/2020, Rv. 279761); ovvero l'erronea qualificazione giuridica del fatto contenuto in sentenza al di fuori dei casi di errore manifesto, configurabile quando tale qualificazione risulti, con indiscussa immediatezza e senza margini di opinabilità, rispetto al contenuto del capo di imputazione, palesemente eccentrica rispetto al contenuto del capo di imputazione (Sez. 2, n. 14377 del 31/03/2021, Rv. 281116). Esulando il ricorso anche dai casi in cui, nei termini e nei limiti sopra indicati, sia configurabile l'erronea qualificazione giuridica del fatto, il ricorso va dichiarato inammissibile. 3. Alla declaratoria di inammissibilità segue, a norma dell'art. 616 cod. proc. pen., la condanna del ricorrente al pagamento delle spese del procedimento ed al pagamento a favore della cassa delle ammende della somma a titolo di sanzione pecuniaria, che, in ragione delle questioni dedotte, si stima equo quantificare nella misura di euro tremila. 2 Il Consigliere estensore Il Pres Ersilia Ca se Anna d*ite n:cuoio P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Così deciso il 01nR/2021.    "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s10@a2021@n46236@tS.clean.pdf,"SENTENZA sul ricorso proposto da: BUCATARU MARIUS nato il 27/11/1995 avverso l'ordinanza del 06/04/2021 del TRIBUNALE di VERBANIA udita la relazione svolta dal Consigliere ENRICO GIUSEPPE SANDRINI; lette le conclusioni del PG G. Di Leo che ha chiesto che il ricorso sia dichiarato inammissibile Penale Sent. Sez. 1   Num. 46236  Anno 2021Presidente: ZAZA CARLORelatore: SANDRINI ENRICO GIUSEPPEData Udienza: 26/11/2021RITENUTO IN FATTO 1. Con istanza ex art. 671 cod.proc.pen. Bucataru Marius aveva chiesto l'applicazione della disciplina del reato continuato in sede esecutiva con riguardo ai fatti giudicati con le seguenti sentenze: - 24.05.2017 del Tribunale di Bergamo, irrevocabile il 21.07.2017, di condanna alla pena di giustizia per una serie di furti aggravati commessi in diverse località tra 1'8 e il 19 marzo 2016; - 18.09.2018 del Tribunale di Verbania, confermata in appello con sentenza divenuta irrevocabile il 17.07.2019, di condanna alla pena di giustizia per il reato di rapina aggravata commesso in Verbania il 29.07.2016. 2. Il Tribunale di Verbania, in funzione di giudice dell'esecuzione, con l'ordinanza in epigrafe, ha rigettato l'istanza, ritenendo ostativi alla riconducibilità dei reati all'esecuzione di un medesimo disegno criminoso sia l'intervallo temporale intercorso tra gli stessi, sia la loro eterogeneità, trattandosi in un caso di una serie di furti in danno di esercizi commerciali commessi dal Bucataru in concorso con altri connazionali in varie località della bergamasca e della Brianza, e nell'altro di una rapina commessa a Verbania con differenti modalità e in concorso con altri soggetti; il condannato, inoltre, nulla aveva allegato sulla natura e sulle caratteristiche dell'affermato programma criminoso unitario. 3. Ricorre per cassazione Bucataru Marius, a mezzo del difensore, deducendo con unico motivo violazione dell'art. 81 cpv. cod.pen. e vizio di motivazione dell'ordinanza impugnata. Il ricorrente lamenta l'erronea applicazione della disciplina vigente in tema di reato continuato da parte del giudice dell'esecuzione, che non aveva tenuto conto dei fatto che dopo la riforma del 1974 le violazioni unificabili ex art. 81 cod.pen. potevano concernere anche disposizioni della legge penale diverse tra loro, commesse anche in tempi diversi; nella specie, non era stata valorizzata la comune matrice di delitti contro il patrimonio e la conseguente omogeneità degli interessi giuridici protetti, trattandosi di reati commessi in stretta contiguità temporale, con modalità operative similari (in orario notturno, mediante effrazione dei locali, previ spostamenti ferroviari, sottraendo denaro, sigarette e ""gratta e vinci""), al fine comune di provvedere al proprio sostentamento economico; inoltre, i reati erano stati accertati nell'ambito di procedimenti scaturiti da una stessa attività di indagine, che aveva individuato una figura di raccordo comune nella persona di tale Dima Robert Gabriel, così da evidenziarne il carattere programmato e non occasionale. 4. Il Procuratore Generale presso questa Corte ha rassegnato conclusioni scritte, con cui chiede che il ricorso sia dichiarato inammissibile. CONSIDERATO IN DIRITTO 1. Il ricorso si esaurisce in una generica deduzione di semplici censure di fatto, dirette a sollecitare un - non consentito - riesame del merito della decisione impugnata; deve, pertanto, essere dichiarato inammissibile. 2. Occorre ribadire che l'accertamento della unicità del disegno criminoso, agli effetti dell'applicazione della disciplina del reato continuato, costituisce una tipica questione di fatto, rimessa alla valutazione del giudice di merito (del giudice dell'esecuzione, nel caso di specie), il cui apprezzamento non è sindacabile in sede di legittimità ove sia sorretto da una coerente e adeguata motivazione (Sez. 1 n. 12936 del 3/12/2018, dep. 2019, Rv, 275222; Sez. 6 n. 49969 del 21/09/2012, Rv. 254006; Sez. 4 n. 25094 del 13/06/2007, Rv. 237014). L'ordinanza impugnata ha escluso la riconducibilità dei reati giudicati con le due sentenze sopra indicate all'esecuzione di una medesima e originaria risoluzione criminosa sulla scorta di argomentazioni logiche e puntuali, che hanno congruamente valorizzato, tra l'altro, l'intervallo temporale di alcuni mesi che separa le due serie di illeciti penali, nonché le diverse modalità di commissione delle condotte delittuose, con riguardo ai luoghi di consumazione, alle persone dei concorrenti, alla parziale disomogeneità dei titoli giuridici (furti in un caso e rapina nell'altro); la relativa valutazione, sorretta da un ragionamento coerente e conforme a corretti criteri logico-giuridici, non è pertanto scalfita dalle deduzioni del ricorrente, che si limitano a proporre una lettura alternativa dei medesimi elementi rispetto a quella operata dal giudice dell'esecuzione, secondo lo schema tipico di un gravame di merito che non può trovare ingresso nel giudizio di legittimità. 3. All'inammissibilità del ricorso consegue la condanna del ricorrente al pagamento delle spese processuali e al versamento alla cassa delle ammende della sanzione pecuniaria equamente quantificata nella somma di tremila euro. P.Q.M. Dichiara inammissibile il ricorso e condanna il ricorrente al pagamento delle spese processuali e della.  somma di euro tremila in favore della cassa delle ammende. Così deciso in data 26 novembre 2021  "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46412@tS.clean.pdf,"SENTENZA sul ricorso proposto da: VARACALLI ROCCO BRUNO nato a CIMINA il 06/08/1967 avverso l'ordinanza del 10/12/2020 della CORTE APPELLO di REGGIO CALABRIA udita la relazione svolta dal Consigliere FRANCESCA PICARDI; lette le conclusioni del PG e dell'Amministrazione resistente. Penale Sent. Sez. 4   Num. 46412  Anno 2021Presidente: DI SALVO EMANUELERelatore: PICARDI FRANCESCAData Udienza: 01/12/2021RITENUTO IN FATTO 1.Rocco Bruno Varacalli, a mezzo del proprio difensore, ha impugnato l'ordinanza della Corte di Appello di Reggio Calabria, con cui è stata rigettata la sua richiesta di riparazione per ingiusta detenzione patita dal 12 novembre 2012 al 21 aprile 2016. 2. Il ricorrente, sottoposto alla misura cautelare per i delitti ex artt. 416-bis cod.proc.pen., 624, 625 e 648 cod.pen., aggravati ai sensi dell'art. 7 della I. n. 203 del 1991, è stato, all'esito dell'abbreviato, condannato alla pena di 10 anni di reclusione per tutti i reati contestati, ma la Corte di appello lo ha assolto dal reato associativo ed, esclusa l'aggravante di cui al citato art. 7, ha dichiarato prescritto il reato di furto ed ha confermato la condanna per il solo reato di ricettazione, rideterminandola in anni 2 e mesr4 di reclusione. 3. La Corte di Appello ha rigettato l'istanza di riparazione per ingiusta detenzione, precisando che il diritto all'indennizzo è configurabile limitatamente alla durata della custodia eccedente la pena concretamente applicata e, quindi, limitatamente a 1 anno, 1 mese e 9 giorni. Più precisamente, il giudice della riparazione, richiamata la giurisprudenza secondo cui non è configurabile il diritto alla riparazione per l'ingiusta detenzione in caso di estinzione del reato per prescrizione a meno che la durata della custodia cautelare sofferta risulti superiore alla misura della pena astrattamente irrogabile, o a quella in concreto inflitta nei precedenti gradi di giudizio, ma solo per la parte di detenzione subita in eccedenza, ovvero quando risulti accertata in astratto la sussistenza dei presupposti per il riconoscimento dell'ingiustizia formale della privazione della libertà personale (Sez. 3, n. 2451 del 09/10/2014, dep. 2015, Rv. 262396 - 01), ha individuato una condotta gravemente colposa del ricorrente, eziologicamente rilevante ai fini dell'adozione e del mantenimento della misura cautelare, nelle sue frequentazioni con soggetti inseriti nel sodalizio criminale e nella consumazione di condotte delittuose specifiche, per le quali è intervenuta la condanna o la declaratoria di prescrizione. Nella ordinanza impugnata si è altresì precisato che il giudice del merito, nella sentenza di assoluzione, ha sottolineato che ""Varacalli è certamente un soggetto vicino a tale ambiente, legato ad un rapporto di subordinazione di interesse lavorativo con un personaggio mafioso come Parlongo e, preso in considerazione come soggetto affidabile da altri esponenti dell'organizzazione, Melia e Romano"". 4. Il ricorrente, con l'odierna impugnazione, ha denunciato la violazione di legge ed il vizio di motivazione, prospettando una rivalutazione contenutistica della motivazione della sentenza assolutoria, da parte del giudice della riparazione, al fine di escludere le condizioni legittimanti l'accoglimento dell'istanza ex art. 314 cod.proc.pen., oltre alla mancata individuazione di una specifica condotta gravemente colposa, desunta in modo generico dalla conversazione captata tra terzi, i quali negano l'avvenuta affiliazione di Varacalli Rocco Bruno (""il giudice della riparazione liberamente rielabora il contenuto connotante la motivazione della sentenza assolutoria riprendendo taluni segmenti fattuali ivi indicati senza, però, procedere al controllo e alla corretta interpretazione dei medesimi; genericamente riferisce di una contiguità di Varacalli Rocco Bruno con ambienti criminali, radicalmente omettendo di collegare detta contiguità a un comportamento ontologicamente determinato e certamente riferibile al medesimo""). 5.La Procura Generale ha concluso per l'inammissibilità del ricorso; l'Amministrazione resistente per il rigetto del ricorso. RITENUTO IN DIRITTO 1.11 ricorso è manifestamente infondato. 2. Occorre premettere che, secondo il consolidato orientamento della giurisprudenza di legittimità, in tema di riparazione per l'ingiusta detenzione, il giudice di merito, per verificare se chi l'ha patita vi abbia dato o concorso a darvi causa con dolo o colpa grave, deve apprezzare, in modo autonomo e completo, tutti gli elementi probatori disponibili, con particolare riferimento alla sussistenza di condotte che rivelino eclatante o macroscopica negligenza, imprudenza o violazione di leggi o regolamenti, fornendo del convincimento conseguito una motivazione, che, se adeguata e congrua, è incensurabile in sede di legittimità (Sez. U, n. 34559 del 26/06/2002, De Benedictis, Rv. 222263 - 01 ). Si è, inoltre, precisato che il giudice della riparazione, per stabilire se chi l'ha patita vi abbia dato o abbia concorso a darvi causa con dolo o colpa grave, deve valutare tutti gli elementi probatori disponibili, al fine di stabilire, con valutazione ""ex ante"" - e secondo un iter logico-motivazionale del tutto autonomo rispetto a quello seguito nel processo di merito - non se tale condotta integri gli estremi di reato, ma solo se sia stata il presupposto che abbia ingenerato, ancorché in presenza di errore dell'autorità procedente, la falsa apparenza della sua configurabilità come illecito penale (Sez. 4, n. 3359 del 22/09/2016, dep. 2017, La Fornara, Rv. 268952). In definitiva, il giudizio per la riparazione dell'ingiusta detenzione è del tutto autonomo rispetto al giudizio penale di cognizione, impegnando piani di indagine diversi, che possono portare a conclusioni del tutto differenti: ciò sia in considerazione del diverso oggetto di accertamento (nel giudizio penale la condotta di reato; nel giudizio di riparazione la condotta gravemente colposa o dolosa causalmente rilevante ai fini della misura cautelare) sia in considerazione delle diverse regole di giudizio (applicandosi solo in sede penale la regola dell'al di là di ogni ragionevole dubbio ed una serie di limitazioni probatorie). Tuttavia, tale autonomia non consente al giudice della riparazione di ritenere provati fatti che tali non sono stati considerati dal giudice della cognizione ovvero non provate circostanze che quest'ultimo ha valutato dimostrate (Sez. 4, n. 12228 del 10/01/2017, Quaresima, Rv. 270039). Come si è recentemente precisato (Sez. 4 n. 34438 del 02/07/2019, Messina, Rv. 276859 - 01), però, ai fini dell'accertamento della condizione ostativa del dolo o della colpa grave, laddove le conclusioni nel processo penale siano state fondate sul criterio dell'al di là di ogni ragionevole dubbio, il giudice può attribuire agli stessi fatti accertati nel giudizio di cognizione una diversa valutazione probatoria, posto che il richiamato criterio caratterizza solo il giudizio di responsabilità penale. Tale principio va, tuttavia, collegato al diverso piano di indagine del giudizio di riparazione per ingiusta detenzione rispetto a quello penale: difatti, come già sottolineato, il giudice della riparazione non può affermare avvenuti fatti esclusi dal giudice del merito, ma semplicemente può attribuire a circostanze emerse nel giudizio di merito un diverso valore probatorio con riferimento alle diverse condotte che integrano la condizione ostativa all'indennizzo richiesto. 3. Nel caso di specie, il provvedimento impugnato ha fatto corretta applicazione di tali principi, individuando, con una motivazione congrua e non manifestamente illogica, le specifiche condotte (extra-processuali) gravemente colpose dell'istante, che hanno contribuito causalmente a determinare l'errore dell'autorità giudiziaria in ordine alla sua partecipazione all'associazione criminale: condotte consistenti, da un lato, nella frequentazione di soggetti facenti parti del sodalizio e, dall'altro lato, nella consumazione di reati (per i quali è intervenuta la condanna o la declaratoria di prescrizione). Invero, il giudice della riparazione ha menzionato e trascritto quei passaggi della motivazione della sentenza di assoluzione in cui Rocco Bruno Varacalli è riconosciuto come soggetto vicino all'ambiente criminale, addirittura legato da un rapporto di interesse lavorativo con un personaggio mafioso e considerato affidabile da altri esponenti dell'organizzazione, sicché la decisione risulta correttamente ed esaustivamente motivata, in modo, peraltro, conforme agli orientamenti già evidenziati dalla giurisprudenza di legittimità ed a quello secondo cui, in tema di riparazione per l'ingiusta detenzione, la condizione ostativa al riconoscimento del diritto all'indennizzo, rappresentata dall'avere il richiedente dato causa all'ingiusta carcerazione, può essere integrata anche da comportamenti quali le frequentazioni ambigue con i soggetti condannati nel medesimo procedimento, purchè il giudice della riparazione fornisca adeguata motivazione della loro oggettiva idoneità ad essere interpretate come indizi di complicità, in rapporto al tipo e alla qualità dei collegamenti con tali persone, così da essere poste quanto meno in una relazione di concausalità con il provvedimento restrittivo adottato (Sez. 4, n. 53361 del 21/11/2018, Puro, Rv. 274498 - 01). Invero, il ricorrente si è limitato, in modo alquanto vago, ad asserire una rivalutazione del contenuto della sentenza di assoluzione, senza, tuttavia, individuare e trascrivere alcun passaggio di essa idoneo a smentire l'interpretazione che ne ha dato il giudice della riparazione. 4.In conclusione, il ricorso deve essere dichiarato inammissibile ed il ricorrente condannato al pagamento delle spese processuali e, non sussistendo ragioni di esonero, della sanzione pecuniaria, che si reputa equo liquidare in euro tremila, oltre che alla refusione delle spese a favore dell'Amministrazione resistente. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende, nonché alla rifusione delle spese sostenute dal Ministero resistente, che liquida in euro mille, oltre accessori, come per legge. Così deciso in Roma il 1° dicembre 2021. "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46592@tO.clean.pdf,"ORDINANZA sul ricorso proposto da: EJI0FOR STEPHEN MAYOR nato il 22/02/1986 avverso la sentenza del 18/05/2021 della CORTE APPELLO di PALERMO dato avviso alle parti; udita la relazione svolta dal Consigliere ANTONELLA DI STASI; Penale Ord. Sez. 7   Num. 46592  Anno 2021Presidente: LIBERATI GIOVANNIRelatore: DI STASI ANTONELLAData Udienza: 03/12/2021RITENUTO IN FATTO 1.Con sentenza pronunciata in data 18.05.2021, la Corte di appello di Palermo confermava la sentenza del Gup del Tribunale di Palermo del 12.09.2018, che, all'esito di giudizio abbreviato, aveva dichiarato l'attuale ricorrente responsabile del reato di cui all'art. 73, comma 4 d.P.R. n. 309/1990 per illecita detenzione di sostanza stupefacente del tipo marijuana e lo aveva condannato alla pena di anni uno, mesi otto di reclusione ed euro 6.000,00 di multa. 2. Avverso la sentenza, l'imputato, a mezzo del difensore di fiducia, ha proposto ricorso per cassazione deducendo violazione di legge e vizio di motivazione in ordine al diniego di riqualificazione del fatto ai sensi dell'art. 73, comma 5, d.P.R. n. 309/1990. CONSIDERATO IN DIRITTO 1. Il ricorso va dichiarato inammissibile perché basato su motivo manifestamente infondato. 2.Secondo la consolidata giurisprudenza di questa Corte, in tema di detenzione e spaccio di sostanze stupefacenti, se è vero che ai fini della verifica circa la sussistenza della fattispecie attenuata di cui all'art. 73, comma quinto, d.P.R. n. 309 del 1990, il Giudice di merito deve di regola compiere una valutazione complessiva del fatto contestato, condotta sulla base dei parametri di riferimento specificamente indicati nella norma (i mezzi, le modalità e le circostanze dell'azione, oltre alla quantità e qualità della sostanza), ove, però, la quantità della sostanza stupefacente sia considerevole, il dato ponderale può essere legittimamente reputato sintomo sicuro di una notevole potenzialità offensiva del fatto e di diffusibilità dell'attività di spaccio e, quindi, sufficiente a negare l'attenuante della lieve entità del fatto, senza necessità che il giudice prenda espressamente in esame gli altri parametri normativi (Sez.6,n.21962 del 02/04/2003, Rv.225414; Sez.4, n.34331 del 03/06/2009, Rv.245199; Sez.U, n.35737 del 24/06/2010,Rv.247911; Sez. 4, n. 22643 del 21/05/2008, Rv. 240854; Sez. 6, n. 39931 del 16/10/2008, Rv. 242247, Sez. 1, n. 4875 del 19/12/2012, dep. 31/01/2013, Rv. 254194; Sez 6,n.41090 del 18/07/2013, Rv.256609); il principio è stato ribadito anche a seguito della qualificazione della ipotesi del comma 5 art. cit. come reato autonomo per effetto degli interventi normativi di cui all' art. 2 D.L. 23 dicembre 2013, n. 146, convertito con modificazioni dalla legge 21 febbraio 2014, n. 10 e successivamente modificato dalla legge 16 maggio 2014 n.79 ( cfr Sez.6, n.45694 del 28/09/2016, Zuccaro, Rv.268293 e Sez.4, n.24509 del 09/05/2018, Rv.272942 - 01). 2 3. Nel caso di specie, come, congruamente valutato dai Giudici di merito, il solo dato della quantità (gr 74,58 circa di sostanza stupefacente del tipo marijuana, da cui erano ricavabili n. 499,96 dosi medie giornaliere) è già di per sé indicativo di una notevole potenzialità offensiva del fatto e di diffusività dell'attività di spaccio e, quindi, preclusivo della configurabilità dell'ipotesi delittuosa di cui all'art. 73, comma 5, d.P.R. n. 309/1990. 4. Tenuto conto della sentenza 13 giugno 2000, n. 186, della Corte costituzionale e rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa nella determinazione della causa di inammissibilità», alla declaratoria dell'inammissibilità medesima consegue, a norma dell'art. 616 cod. proc. pen., l'onere delle spese del procedimento nonché quello del versamento della somma, in favore della Cassa delle ammende, nella misura equitativannente fissata in dispositivo. P.Q.M. Dichiara inammissibile il ricorso e condanna il ricorrente al pagamento delle spese processuali e al versamento della somma di euro tremila in favore della Cassa delle Ammende. Così deciso, 03/12/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46397@tS.clean.pdf,"SENTENZA sul ricorso proposto da: STOUTOU ABDERRAZZAK nato il 01/03/1987 avverso la sentenza del 23/09/2020 della CORTE APPELLO di L'AQUILA visti gli atti, il provvedimento impugnato e il ricorso; udita la relazione svolta dal Consigliere FRANCESCA PICARDI; trattato il procedimento con le modalità della trattazione scritta. Penale Sent. Sez. 4   Num. 46397  Anno 2021Presidente: DI SALVO EMANUELERelatore: PICARDI FRANCESCAData Udienza: 01/12/2021I RITENUTO IN FATTO 1.La Corte di appello di L'Aquila, in parziale riforma della sentenza di primo grado, appellata dall'imputato, ha rideterminato la pena in 8 mesi di reclusione ed euro 1.200,00 di multa, eliminando il beneficio della sospensione condizionale e confermando nel resto la condanna di Stoutou Abderrazzak per il reato di cui all'art. 73, comma 5, d.P.R. n. 309 del 1990 (detenzione, per fini di spaccio, di gr. 2,15 di cocaina presso la propria abitazione, in data 16 marzo 2017). 2.Avverso tale sentenza ha proposto tempestivo ricorso per cassazione, a mezzo del difensore, l'imputato, che ha dedotto: 1) la manifesta illogicità e carenza di motivazione ed il travisamento delle prove in ordine all'affermata responsabilità penale, essendosi desunta la finalità di spaccio dalla circostanza(  del tutto equivoca, del confezionamento di dosi da parte di Stoutou Abderrazzak, consumatore abituale di droga, nonostante il mancato rinvenimento di un bilancino, di altre sostanze, di denaro illecito, la mancata individuazione di eventuali acquirenti e la esiguità della sostanza detenuta; 2) la violazione degli artt. 163 e 164 cod.pen., essendo stato il beneficio della sospensione condizionale revocato di ufficio. 3.La Procura Generale ha concluso per l'inammissibilità del ricorso. Il ricorrente ha insistito per il suo accoglimento. CONSIDERATO IN DIRITTO 1.11 ricorso è infRdato. 2. La prima censura, avente ad oggetto l'affermata responsabilità penale, è meramente ripetitiva di quella già adeguatamente valutata e superata dalla Corte territoriale con argomentazioni esaustive e ragionevoli, fondate in particolare sugli indizi gravi precisi e concordanti derivanti dalla detenzione di un quantitativo di droga superiore a quello consentito, dal confezionamento delle singole dosi, con ritagli di una busta di plastica, confermati dagli argomenti di prova derivanti dall'inverosimiglianza della tesi difensiva, secondo cui il confezionamento delle dosi sarebbe strumentale non allo spaccio, ma alla migliore conservazione del prodotto. A ciò si aggiunga che, in caso di doppia conforme, la motivazione della sentenza di secondo grado si integra con quella di primo grado, in cui si legge che l'operatore di polizia giudiziaria, escusso come testimone, ""trovò nella sua abitazione l'imputato, che aveva ricevuto in casa dei tossicodipendenti"". Occorre ricordare, da un lato, che, in materia di stupefacenti, il possesso di un quantitativo di droga superiore al limite tabellare previsto dall'art. 73, comma primo bis, lett. a), d.P.R. n. 309 del 1990 se da solo non costituisce prova decisiva dell'effettiva destinazione della sostanza allo spaccio, può comunque legittimamente concorrere a fondare, unitamente ad altri elementi, tale conclusione (Sez. 6, n. 11025 del 06/03/2013, De Rosa e altro, Rv. 255726 - 01) e che, dall'altro lato, al giudice non è preclusa la valutazione della condotta processuale dell'imputato, unitamente ad ogni altra circostanza sintomatica, di modo che egli, nella formazione del suo libero convincimento, ben può considerare, in concorso di altre 2 risultanze, la portata significativa di comportamenti processuali incidenti su profili probatori determinanti (Sez. 2, n. 16563 del 1/03/2017, Cazanave, Rv. 269507 - 01). Va, pertanto, ribadito che in tema di ricorso per cassazione, sono inammissibili i motivi che si limitano a riprodurre le censure dedotte in appello, anche se con l'aggiunta di frasi incidentali di censura alla sentenza impugnata meramente assertive ed apodittiche, laddove difettino di una critica argomentata avverso il provvedimento attaccato e dell'indicazione delle ragioni della loro decisività rispetto al percorso logico seguito dal giudice di merito (Sez. 6, n. 8700 del 21/01/2013, Leonardo, Rv. 254584; v. anche Sez. 4, n. 38202 del 07/07/2016, Ruci, Rv. 267611 che precisa che i motivi di ricorso per cassazione possono riprodurre totalmente o parzialmente quelli di appello ma solo entro i limiti in cui ciò serva a documentare il vizio enunciato e dedotto con autonoma, specifica ed esaustiva argomentazione che si riferisca al provvedimento impugnato e si confronti con la sua motivazione). 3. In ordine al secondo motivo, avente ad oggetto la revoca della sospensione condizionale, è sufficiente rinviare al consolidato orientamento della giurisprudenza di legittimità, secondo cui, in tema di sospensione condizionale della pena, il provvedimento che dispone, ai sensi dell'art. 168, comma terzo, cod. pen., la revoca della sospensione condizionale quando il beneficio risulti concesso in presenza delle cause ostative indicate al comma quarto dell'art. 164 cod. pen., ha natura dichiarativa, in quanto ha riguardo ad effetti di diritto sostanziale che si producono ""ope legis"" e possono essere rilevati in ogni momento sia dal giudice della cognizione sia, in applicazione del comma primo bis dell'art. 674 cod. proc. pen., dal giudice dell'esecuzione, e, dunque, anche dal giudice di appello in mancanza di impugnazione del pubblico ministero (Sez. 3, n. 56279 del 24/10/2017; Principalli, Rv. 272429 - 01). 4.In conclusione, il ricorso deve essere rigettato ed il ricorrente condannato al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso in Roma 1° dicembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211202/snpen@s60@a2021@n44724@tS@oY.clean.pdf,Penale Sent. Sez. 6   Num. 44724  Anno 2021Presidente: FIDELBO GIORGIORelatore: ROSATI MARTINOData Udienza: 25/11/2021
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s60@a2021@n45834@tS.clean.pdf,"SENTENZA sul ricorso proposto da Sterkaj Emiliano, nato in Albania il 16/06/1986 avverso l'ordinanza del 30/04/2021 del Tribunale di Venezia letti gli atti, il provvedimento impugnato ed il ricorso; udita la relazione svolta dal Consigliere Martino Rosati; lette le conclusioni del Procuratore generale, in persona del Sostituto Luigi Orsi, che ha chiesto di dichiarare inammissibile il ricorso. RITENUTO IN FATTO 1. Attraverso il proprio difensore, Emiliano Sterkaj impugna l'ordinanza del Tribunale del riesame di Venezia dello scorso 30 aprile, che ha confermato il decreto di sequestro preventivo della complessiva somma di 9.170 euro in contanti, disposto dal Giudice per le indagini preliminari di quello stesso Tribunale il 6 aprile precedente, a norma degli artt. 321, comma 2, cod. proc. pen., e 73, comma 7-bis, d.P.R. n. 309 del 1990, sul presupposto che si tratti di )(/( Penale Sent. Sez. 6   Num. 45834  Anno 2021Presidente: MOGINI STEFANORelatore: ROSATI MARTINOData Udienza: 24/11/2021profitto dei delitti di acquisto e successiva cessione di stupefacenti, per i quali egli è indagato. 2. Con un primo motivo, la sua difesa denuncia vizi cumulativi di motivazione in punto di sussistenza di gravi indizi di colpevolezza, nonché l'assenza di motivazione in ordine agli elementi che deporrebbero per l'individuazione di altro soggetto, e non del ricorrente, per il destinatario delle forniture effettuate da tale Tusha. Con il secondo motivo, le medesime censure vengono sollevate con riferimento alla ravvisabilità del c.d. fumus commissi delicti. La terza doglianza attiene al difetto di motivazione sulle censure rassegnate con l'istanza di riesame in tema di: a) mancata dimostrazione dell'entità del ritenuto profitto del reato; b) divieto di procedere al sequestro per equivalente se non in caso d'impossibilità di ablazione diretta di tale profitto; c) difetto di pertinenzialità tra le somme sequestrate ed il reato addebitato al ricorrente; d) omesso accertamento della disponibilità di tali somme da parte di costui. 3. Ha depositato requisitoria scritta il Procuratore generale, concludendo per l'inammissibilità del ricorso. CONSIDERATO IN DIRITTO 1. Il ricorso è inammissibile, ai sensi dell'art. 606, comma 3, cod. proc. pen., perché proposto per motivi diversi da quelli consentiti dalla legge. 2. In primo luogo, non può essere presa in considerazione la censura attinente ai gravi indizi di colpevolezza, non essendo, questi ultimi, presupposto necessario per l'adozione di misure cautelari reali. 3. A norma dell'art. 325, comma 1, cod. proc. pen., poi, il ricorso per cassazione avverso le ordinanze - come quella impugnata - emesse a norma dell'art. 324, stesso codice, è consentito soltanto per violazione di legge; e, per giurisprudenza unanime, le lacune motivazionali possono farsi rientrare in tale vizio dell'atto soltanto nei casi in cui la motivazione manchi del tutto ovvero sia meramente apparente, ma non anche allorquando essa sia affetta da illogicità, quand'anche manifesta (Sez. U, n. 5876 del 28/01/2004, Bevilacqua, Rv. 226710; Sez. U, n. 25080 del 28/05/2003, Pellegrino, Rv. 224611). Se la motivazione ""assente"" è quella che manca fisicamente o che è graficamente indecifrabile, s'intende, invece, per ""motivazione apparente"" quella OLI affetta da vizi così radicali, da rendere l'apparato argomentativo, anche quando non del tutto mancante, comunque privo dei requisiti minimi di coerenza, completezza e ragionevolezza, e quindi inidoneo a rendere comprensibile l'itinerario logico seguito dal giudice (per tutte, Sez. U, n. 25932 del 29/05/2008, Ivanov, Rv. 239692): come nei casi, per esemplificare, di utilizzo di timbri o di generici moduli a stampa ripetitivi del dato normativo (Sez. 4, n. 48543 del 10/07/2018, Assadi Chaouki Ben Hassen, Rv. 274359; Sez. 3, n. 25236 del 31/03/2011, Liuzzo Scorpo, Rv. 250959), oppure di ricorso a clausole di puro stile (Sez. 5, n. 6230 del 15/10/2015, Vecchio, Rv. 266150; Sez. 6, n. 12032 del 04/03/2014, Sanjust, Rv. 259462). Nello specifico, anche laddove lamenta l'assenza di motivazione, in realtà il ricorso deduce, al più, l'insufficienza o l'incongruenza logica delle medesima, se non proprio - e soltanto - l'erronea interpretazione di dati istruttori, a maggior ragione non rilevabile in sede di legittimità. E' sufficiente, pertanto, osservare che la motivazione della decisione è presente, effettiva e nient'affatto manifestamente irragionevole. Quanto alla fondatezza dell'ipotesi d'accusa, infatti, il Tribunale ha dettagliatamente illustrato le emergenze probatorie, che si presentano sicuramente concludenti. E, anche in punto di pertinenza delle somme sequestrate al delitto ipotizzato, i dati di fatto valorizzati dal Tribunale si prestano senza alcuna forzatura a giustificare l'assunto: disponibilità di redditi leciti in misura ampiamente insufficiente (1.700-1.800 euro mensili), tanto più considerando la presenza di una compagna, di due figli e di un mutuo bancario; rinvenimento di tali somme accuratamente occultate. Non sono conferenti le deduzioni difensive, infine, neppure là dove contestano la possibilità di procedere al sequestro per equivalente di tali somme. Dall'ordinanza risulta chiaramente, infatti, che il vincolo su quelle somme di denaro è stato disposto a tutt'altro titolo: ovvero quale profitto diretto del reato - del quale l'art. 73, comma 7-bis, d.P.R. n. 309 del 1990, impone obbligatoriamente la confisca - e, comunque, a norma dell'art. 321, comma 1, cod. proc. pen., essendo state ritenute somme suscettibili di essere reimpiegate in nuovi acquisti di stupefacente e, quindi, tali da agevolare la commissione di altri reati. E, particolarmente su tal ultimo punto, il ricorso nulla replica. 4. L'inammissibilità del ricorso comporta obbligatoriamente - ai sensi dell'art. 616, cod. proc. pen. - la condanna del proponente alle spese del procedimento ed al pagamento di una somma in favore della cassa delle ammende, non ravvisandosi una sua assenza di colpa nella determinazione della causa d'inammissibilità (vds. Corte Cost., sent. n. 186 del 13 giugno 2000). Detta somma, considerando la manifesta assenza di pregio degli argomenti addotti, va fissata in duemila euro. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso in Roma, il 24 novembre 2021. "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s60@a2021@n46134@tS.clean.pdf,"SENTENZA sul ricorso proposto da Carta Aldo, nato a Sassari il 28/12/1962 avverso l'ordinanza del 01/07/2021 del Tribunale di Sassari; visti gli atti, il provvedimento impugnato e il ricorso; udita la relazione svolta dal Consigliere Ercole Aprile; letta la requisitoria del Pubblico Ministero, in persona del Sostituto Procuratore generale Ciro Angelillis, che ha concluso chiedendo l'annullamento senza rinvio della ordinanza impugnata. RITENUTO IN FATTO 1. Con l'ordinanza sopra indicata il Tribunale di Sassari, adito ai sensi dell'art. 310 cod. proc. pen., confermava il provvedimento del 21 maggio 2001 con il quale il Giudice per le indagini preliminari del Tribunale di Tempio Pausania aveva disposto l'applicazione della misura interdittiva della sospensione di pubblico servizio nei riguardi di Aldo Carta, previa riqualificazione giuridica dei fatti originariamente contestati con due distinte imputazioni provvisorie. Penale Sent. Sez. 6   Num. 46134  Anno 2021Presidente: CRISCUOLO ANNARelatore: APRILE ERCOLEData Udienza: 01/12/2021Rilevava il Tribunale dell'appello cautelare come gli elementi di conoscenza acquisiti consentissero di ritenere presenti i gravi indizi di colpevolezza a carico del Carta in relazione al reato di cui agli artt. 81 cpv., 110, 353-bis e 61 n. 7 cod. pen. (in esso assorbite le due ipotesi di accusa contenute nelle distinte imputazioni provvisorie dei capi a) e b), rispettivamente la prima formulata ai sensi degli artt. 56 e 353 cod. pen. e la seconda ai sensi dell'art. 353-bis cod. pen.). In particolare, il Tribunale reputava la sussistenza dei presupposti applicativi dell'art. 273 cod. proc. pen., per avere il predetto, quale direttore amministrativo dell'ente pubblico CIPNES-Consorzio Industriale Provinciale Nord Est Sardegna, in concorso tra gli altri con Mario Gavino Docche, già amministratore della Sviluppo Olbia s.p.a., dichiarata fallita, e amministratore di fatto della Real Effegi s.r.I., mediante collusioni, compiuto una serie di atti finalizzati a turbare tanto il procedimento diretto a stabilire il contenuto del bando della vendita concorsuale, che i curatori del fallimento della Sviluppo Olbia avevano avviato per la liquidazione del complesso Geovillage e di tutti i beni mobili ed immobili costituenti il compendio di quella procedura fallimentare; quanto del procedimento amministrativo in seguito avviato dal CIPNES per la riacquisizione da parte del Consorzio di parte di quei beni e la successiva cessione a terzi. 2. Avverso tale ordinanza ha presentato ricorso il Carta, con atto sottoscritto dai suoi difensori, il quale ha dedotto due motivi. 2.1. Violazione di legge, in relazione all'art. 292, comma 2, lett. c-bis, cod. proc. pen., per avere il Tribunale di Sassari omesso di considerare una serie di elementi di fatto a discarico segnalati in sede di interrogatorio di garanzia dell'indagato, e cioè che il CIPNES avesse avviato plurime procedure di riacquisizione dei terreni di società fallire; che il Carta non fosse affatto a conoscenza dello stato di insolvenza dei Docche e aveva intrattenuto vari rapporti con l'autorità giudiziaria delegata al fallimento della società Sviluppo Olbia per risolvere in maniera 'concertata' la crisi fallimentare, poi impegnandosi a rispettare gli impegni assunti con le intese raggiunte. 2.2. Violazione di lege, in relazione all'art. 353-bis cod. pen., per avere il Tribunale di Sassari erroneamente affermato la sussistenza degli elementi costitutivi del reato contestato con riferimento ai fatti addebitati nel capo d'imputazione provvisoria a), benché fosse risultato che le iniziative di taluni coindagati non erano state finalizzate a turbare un procedimento amministrativo mai avviato né a stabilire il contenuto del bando per la vendita dei beni della massa attiva fallimentare, dunque a condizionare le modalità di scelta del potenziale aggiudicatario, bensì avevano avuto al più lo scopo di impedire 2 l'emissione di quel bando ovvero, più plausibilmente, di favorire l'instaurazione di una procedura alternativa di concordato fallimentare; e che l'operato del Carta e non aveva affatto concretizzato alcuna collusione clandestina, ma era stato palese e pienamente legittimo, come confermato dall'autorità giudiziaria amministrativa che aveva confermato il corretto esercizio di un potere autoritativo, che non presupponeva alcuna comparazione tra offerte economiche né meccanismi di confezionamento di un bando o di altri atti equipollenti. 3. Con memoria trasmessa via pec il 12 novembre 2021, i difensori del Carta hanno formulato motivi nuovi, riprendendo gli argomenti già sviluppati nel ricorso e sottolineando, per un verso, la contraddittorietà della motivazione del provvedimento gravato con riferimento al profilo della configurabilità nella fattispecie di un ""procedimento amministrativo diretto a stabilire il contenuto di un bando"", avendo l'indagato concorso esclusivamente a favorire l'accoglimento da parte dell'autorità giudiziaria civile di una richiesta di concordato fallimentare; e, per altro verso, come l'autorità giudiziaria amministrativa abbia recentemente confermato la piena legittimità dell'esercizio del potere di riacquisizione dei beni da parte del Consorzio CIPNES, qualificandolo come potere espropriativo, in quanto diretto a tutelare interessi di natura pubblicistica superiori rispetto all'interesse alla par condicio creditorum nell'ambito della procedura del fallimento della società Sviluppo Olbia. 3. Il procedimento è stato trattato nell'odierna udienza in camera di consiglio con le forme e con le modalità di cui all'art. 23, commi 8 e 9, del decreto-legge 28 ottobre 2020, n. 137, convertito dalla legge 18 dicembre 2020, n. 176, i cui effetti sono stati prorogati dall'art. 7 del decreto-legge 23 luglio 2021, n. 105, convertito dalla legge 16 settembre 2021, n. 126. CONSIDERATO IN DIRITTO 1. Ritiene la Corte che il ricorso presentato nell'interesse di Aldo Carta vada accolto per le ragioni e nei limiti di seguito precisati. 2. Il primo motivo del ricorso è infondato, in quanto il Tribunale di Sassari ha dato atto della presenza, nella motivazione del provvedimento genetico della misura, di una adeguata valutazione degli elementi di prova addotti dalla difesa dell'indagato nel corso dell'interrogatorio di garanzia reso ai sensi dell'art. 289, comma 2, cod. proc. pen. Il Tribunale, peraltro, ha integrato le asserite insufficienze motivazionali dell'ordinanza appellata, nell'esercizio di potere- 3 dovere riconosciuto dalla disciplina codicistica (in tal senso, tra le molte, Sez. 5, n. 3581 del 15/10/2015, dep. 2016, Carpentieri, Rv. 266050), con modalità che non hanno costituito oggetto di specifiche censure difensive. 3. Il secondo motivo del ricorso è fondato. Per poter compiutamente esaminare le censure formulate dalla difesa con l'atto di impugnazione oggi in esame, è necessario formulare alcune premesse in ordine alla ricostruzione fattuale degli eventi, così come proposta dai giudici di merito. Le vicende attengono alla gestione dei terreni che nel 2000 il CIPNES, consorzio di sviluppo industriale costituito ai sensi della legge n. 448 del 1998, aveva ceduto alla Sviluppo Olbia s.p.a., già Geocenter s.p.a., di cui amministratore unico è stato Mario Gavino Docche: società che aveva realizzato e gestito negli anni una struttura turistico-ricettiva e che nel 2016 era stata dichiarata fallita. Nell'ambito della procedura fallimentare il prevenuto era riuscito a conservare la materiale disponibilità dei beni aziendali oggetto della massa attiva del fallimento, ottenendone l'affidamento in gestione mediante la stipula di un contratto di ramo di azienda concluso dalla curatela con la Real Effegi s.r.I., formalmente amministrata da Fabio Docche, figlio del suddetto indagato (Real Effegi di cui pure, nel 2020, era stato chiesto il fallimento): procedura fallimentare nella quale la curatela fallimentare aveva avviato l'iniziativa della liquidazione ovvero della vendita di quei beni aziendali, che si sarebbe dovuta realizzare attraverso il 'meccanismo competitivo' disciplinato dagli artt. 105 e 107 I.fall.; procedimento che, tuttavia, non si era ancora concretizzata nella pubblicazione di un bando o di altro atto equipollente di avvio della gara, tant'è che il Tribunale del riesame ha escluso in radice la possibilità di configurare il reato di cui all'art. 353 cod. pen. E', inoltre, pacifico, per quanto emergente dagli atti, che quanto accaduto aveva avuto come 'filo conduttore' il reiterato tentativo del Docche di acquisire ovvero di continuare a gestire, anche per il formale tramite di terzi, i beni del fallimento. Secondo l'ipotesi accusatoria Š che il Tribunale del riesame ha ritenuto fondata, 'accorpando' gli addebiti originariamente descritti in due distinti capi di imputazione provvisoria e qualificandoli ai sensi dell'art. 353-bis cod. pen. Š la condotta delittuosa del Carta si sarebbe concretizzata nell'adozione di una serie di iniziative collusive ""finalizzate ad impedire e condizionare l'emissione e il contenuto del bando per l'asta pubblica""; ""a impedire e comunque ritardare"" tale asta pubblica; ""a consentire la cessione del compendio immobiliare della procedura fallimentare al minor prezzo possibile e comunque inferiore a quello reale o di mercato""; a ""rallentare e frenare le procedure di bando"" (così 4 nell'originario capo a); iniziative collusive - concretizzatesi anche nelle intese raggiunte con il coindagato Docche - idonee, altresì, ""a turbare il procedimento amministrativo volto alla riacquisizione e successiva vendita, mediante procedura competitiva"", avviato dalla Consorzio CIPNES ai sensi dell'art. 63 della citata legge n. 443 del 1998 e concretizzatosi nell'adozione di un ""invito a presentare manifestazioni di interesse per la riassegnazione del compendio immobiliare della procedura fallimentare Sviluppo Olbia s.p.a."". Alla luce di tali dati informativi, qui delineati in maniera sintetica, va rilevato come la motivazione della ordinanza gravata si presenti gravemente lacunosa e, in parte, contraddittoria nella definizione degli elementi costitutivi del reato. Il Tribunale di Sassari ha sostenuto che gli accordi raggiunti dai vari coindagati avevano ""avuto l'effetto evidente di impedire che gli organi del fallimento Sviluppo Olbia s.p.a. procedessero ad indire la procedura di vendita competitiva del complesso Geovillage (...) imponendo l'arresto della procedura di vendita"", senza però chiarire in che modo siffatte iniziative avessero integrato gli estremi di un reato a forma vincolata, qual è quello previsto dall'art. 353-bis cod. pen., che identifica l'elemento materiale non nell'impedimento della pubblicazione del bando o di un atto equipollente"", bensì nel turbamento del ""procedimento amministrativo diretto a stabilire il contenuto del bando o dell'atto equipollente""; e soprattutto senza sviluppare coerentemente il percorso argomentativo, lasciando intendere che il principale scopo dei coindagati fosse stato, in realtà, quello di evitare la vendita competitiva, realizzando ""un accordo... per l'acquisto da parte del Fondo York... nell'ambito di un promovendo concordato fallimentare"" (v. pagg. 10-12). I giudici di merito non sono riusciti neppure a illustrare in maniera logica le ragioni per le quali l'indagato potesse considerarsi raggiunto da gravi indizi di colpevolezza in relazione al reato dell'art. 353-bis cod. pen., per avere con altri ""promosso accordi collusivi per garantire ...(al Docche)... di essere nuovamente assegnatario delle aree riscattate dal Consorzio e così sottratte, seppure con una procedura formalmente legittima..., al compendio fallimentare"". Tenendo a mente che l'oggetto del reato di pericolo in esame consiste nella condotta diretta ad interferire illecitamente sulla determinazione del contenuto del bando di gara o di un atto ad esso equipollente adottato o adottando dalla pubblica amministrazione nell'ambito di un procedimento amministrativo finalizzato alla scelta di un contraente - per il cui perfezionamento è necessario che sia posta concretamente in pericolo la correttezza della procedura di predisposizione del bando di gara, ma non anche che il contenuto di detto provvedimento venga effettivamente modificato in modo tale da condizionare la scelta del contraente (così, tra le tante, Sez. 6, n. 29267 del 05/04/2018, Baccari, Rv. 273449) - non 5 è stato spiegato come i coindagati fossero riusciti, nei termini appena indicati, a ""influenzare il procedimento di riacquisizione dal parte del CIPNES delle aree in argomento"": conclusione formulata in termini assertivi, senza neppure considerare le obiezioni mosse dalla difesa circa la preesistenza, fin dal 2002, di un regolamento consortile contenente preordinati criteri di disciplina delle modalità di scelta del contraente. Si è finito, anzi, per confondere il procedimento avviato da tale Consorzio per la riassegnazione di quelle aree e le correlate condotte illecite di turbata libertà, con il diverso procedimento di vendita competitiva che formalmente non era tato mai iniziato dalla curatela fallimentare: dal momento che il Tribunale, proprio con riferimento all'addebito formulato nel capo b) di imputazione provvisoria, è tornato ad affermare che ""l'accordo collusivo (era stato) clandestinamente finalizzato ad orientare le scelte degli organi del fallimento ...(a produrre)... esclusivamente l'effetto di promuovere nuove perizie che (avevano) più che dimezzato il valore assegnato al compendio immobiliare (...) con evidente danno alla procedura fallimentare e ai creditori"" (v. pagg. 12-13). 4. Si impone, pertanto, l'annullamento della ordinanza impugnata con rinvio al Tribunale di Sassari che nel nuovo esame colmerà le indicate incongruenze motivazionali. P.Q.M. Annulla l'ordinanza impugnata e rinvia per nuovo giudizio al Tribunale di Sassari competente ai sensi dell'art. 309, co. 7, cod. proc. pen. Così deciso il 01/12/2021 Il Consi ere stensore  Il Presid t Anna CrÌsolo Er ole ŁSrile                  "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46846@tS.clean.pdf,"SENTENZA sul ricorso proposto da: MELCHINI GIUSEPPE nato a REGGIO CALABRIA il 11/11/1956 avverso l'ordinanza del 17/09/2020 della CORTE APPELLO di REGGIO CALABRIA udita la relazione svolta dal Consigliere FRANCESCA PICARDI; lette le conclusioni del PG e dell'Amministrazione resistente. Penale Sent. Sez. 4   Num. 46846  Anno 2021Presidente: DOVERE SALVATORERelatore: PICARDI FRANCESCAData Udienza: 02/12/2021RITENUTO IN FATTO 1.Giuseppe Melchini, a mezzo del proprio difensore, ha impugnato l'ordinanza della Corte di Appello di Reggio Calabria, con cui è stata rigettata la sua richiesta di riparazione per ingiusta detenzione patita dal 25 maggio 2011 al 25 luglio 2014 (in carcere sino al 29 novembre 2011 e successivamente agli arresti domiciliari). 2. Il ricorrente, sottoposto alla misura cautelare per i reati di associazione a delinquere e falso, nella sua qualità di dirigente dell'Ufficio Urbanistica del Comune di Reggio Calabria, è stato condannato in primo grado per entrambi i reati ed assolto limitatamente alla contestata corruzione. La sentenza di appello, con cui è stata confermata la condanna relativamente al reato associativo e limitatamente ad un episodio di atto pubblico falso, è stata annullata dalla Suprema Corte. All'esito del giudizio di rinvio è intervenuta l'assoluzione. 3. La Corte di Appello ha rigettato l'istanza di riparazione per ingiusta detenzione, ravvisando una pluralità di condotte gravemente colpose, causalmente rilevanti ai fini dell'adozione e del mantenimento della misura cautelare, consistenti nell'aver diretto l'ufficio amministrativo del Comune in modo disordinato, dal punto di vista organizzativo e gestionale, così favorendo il proliferare di condotte ai limiti ed oltre la legalità; nell'avere invitato un architetto a consegnargli o, in alternativa, a strappare un atto falsificato (copia di concessione già consegnata e rivelatasi alterata, come già noto all'istante); nell'avere incontrato, unitamente ad un altro soggetto coinvolto, fuori dall'ufficio, con modalità poco trasparenti, un imprenditore interessato ad una pratica edilizia; nell'avere, quanto meno nella prima fase del procedimento, omesso di fornire informazioni utili al fine di chiarire la sua posizione, essendosi avvalso della facoltà di non rispondere in sede di interrogatorio di garanzia ed avendo reso dichiarazioni solo in dibattimento, un anno dopo l'adozione della misura. 4. Il ricorrente, con l'odierna impugnazione, ha denunciato la violazione di legge ed il vizio di motivazione, con travisamento di tutto il materiale probatorio, atteso che le condotte gravemente colpose, ostative all'indennizzo, sono state argomentate con ragionamenti capziosi e fallaci, visto che la sentenza di assoluzione si è fondata sugli stessi elementi indiziari esistenti al momento dell'adozione della misura cautelare, proprio in base alle medesime considerazioni, espresse dalla difesa nelle numerosissime istanze di revoca/sostituzione, e che erroneamente gli è stato attribuito il ruolo di dirigente, rivestito da Saverio Putortì, invece che quello di mero responsabile unico del procedimento limitatamente ad alcune pratiche edilizie, e sono state qualificati come equivoci comportamenti del tutto neutri e leciti. In sostanza, secondo la prospettazione difensiva, sin dall'inizio non sussistevano i presupposti per l'applicazione della misura, dovendosi, pertanto, applicare il principio enunciato dalla Sezioni Unite nella sentenza n. 32383 del 2010. Né assumerebbe rilevanza alcuna il silenzio serbato dall'indagato, al momento dell'interrogatorio di garanzia, giustificato dalla mole di materiale probatorio da esaminare, in quanto l'assoluzione non è intervenuta in considerazione dei chiarimenti forniti e, comunque, la misura si è protratta ben oltre le dichiarazioni rese in dibattimento. 5.La Procura Generale e l'Amministrazione resistente hanno concluso per il rigetto del ricorso. RITENUTO IN DIRITTO 1.11 ricorso è inammissibile, in quanto a-specifico, non confrontandosi con tutte le argomentazioni del provvedimento impugnato. Va, pertanto, ribadito che, in tema di inammissibilità del ricorso per cassazione, i motivi devono ritenersi generici non solo quando risultano intrinsecamente indeterminati, ma altresì quando difettino della necessaria correlazione con le ragioni poste a fondamento del provvedimento impugnato (Sez. 5, n. 28011 del 15/02/2013, Sammarco, Rv. 255568 - 01). Più precisamente il ricorso non si è minimamente soffermato su alcune delle Oni condotte, ritenute dalla Corte territoriale gravemente colpose e causalmente rilevanti ai fini dell'adozione e del mantenimento della misura cautelare e, quindi, ostative all'indennizzo (ad esempio, sulla convocazione dell'architetto Gagliano presso il proprio ufficio e sull'invito a consegnare o strappare l'atto pubblico alterato; sull'incontro, avvenuto presso un garage, con modalità poco trasparenti, con un imprenditore interessato ad una pratica edilizia, gestita dal proprio ufficio o, più in generale, sul contenuto delle conversazioni intercettate, in cui l'istante pronuncia frasi equivoche sulla sua gestione degli uffici pubblici). Il ricorrente non ha né affermato l'esclusione di tali condotte da parte del giudice del merito (esclusione negata espressamente dal giudice della riparazione), né sostenuto la piena conformità di tali comportamenti alle regole di condotta del pubblico ufficiale o del cittadino modello. Tale premessa è sufficiente a rendere il ricorso inammissibile, alla luce del principio secondo cui è inammissibile, per difetto di specificità, il ricorso per cassazione che si limiti alla critica di una sola delle diverse rationes decidendi poste a fondamento della decisione, ove queste siano autonome ed autosufficienti (Sez. 3, n. 2754 del 06/12/2017, dep. 23/01/2018, Bimonte, Rv. 272448 - 01), sicché non è sufficiente la contestazione svolta solo rispetto ad alcune delle condotte gravemente colpose individuate nel provvedimento impugnato (ad esempio, al silenzio tenuto all'interrogatorio di garanzia; alla gestione disordinata ed ai limiti dell'illegalità dell'ufficio urbanistico che, secondo la prospettazione difensiva, non può essere attribuita a Giuseppe Melchini, che rivestiva solo il ruolo di responsabile del procedimento di alcune pratiche - circostanza, peraltro, allegata in modo non autosufficiente, non essendo stata indicata la sede processuale o il passaggio del provvedimento del giudizio di merito da cui risulterebbero tali circostanze). 2. Del tutto irrilevante, inoltre, che la piattaforma probatoria in base alla quale è stata adottata la misura cautelare coincida con quella in base alla quale il ricorrente è stato assolto, trattandosi di una evenienza del tutto fisiologica, atteso che, ai fini dell'adozione e del mantenimento di una misura cautelare, è sufficiente sussistano gravi indizi di colpevolezza, mentre nel giudizio penale di merito si applica la regola dell'al di là del ragionevole dubbio. Solo per completezza deve sottolinearsi che, nel caso in esame, non vi è stato alcun accertamento (né in sede cautelare, né all'esito del giudizio di merito) dell'illegittimità del provvedimento cautelare, sicché non ricorre una ipotesi di ingiustizia formale ex art. 314, n comma 2, cod.proc.pen., a cui soltanto si riferisce il principio enunciato da Sez. U, n. 32383 del 27/05/2010, Cortese, Rv. 247663 - 01, secondo cui, pur operando la condizione ostativa di avere dato o concorso a dare causa alla custodia cautelare per dolo o colpa grave anche in relazione alle misure disposte in difetto delle condizioni di applicabilità previste dagli artt. 273 e 280 cod. proc. pen., tale operatività non può concretamente esplicarsi, in forza del meccanismo causale che governa l'indicata condizione ostativa, nei casi in cui l'accertamento dell'insussistenza ab origine delle condizioni di applicabilità della misura in oggetto avvenga sulla base dei medesimi elementi trasmessi al giudice che ha reso il provvedimento cautelare, in ragione unicamente di una loro diversa valutazione. 3. Pure deve precisarsi che il ricorrente non ha né allegato, in modo specifico, nè in alcun modo dimostrato la pretesa irrilevanza causale della sua condotta gravemente colposa rispetto al mantenimento della misura cautelare, dopo la sentenza di annullamento di Sez. 6, n. 33845 del 2014. Peraltro, la motivazione di tale sentenza è stata depositata in data 30 luglio 2014 e, cioè, successivamente alla intervenuta inefficacia della misura cautelare per 'decorrenza dei termini massimi. 4.Infine, per quanto concerne il silenzio dell'istante all'interrogatorio di garanzia, il passaggio motivazionale relativo a tale condotta, sebbene lacunoso, non individuando le circostanze rilevanti che l'istante avrebbe taciuto, è svolto ad abundantiam e non è decisivo, risultando esaustivamente individuate ulteriori condotte di tipo extra-processuale gravemente colpose, eziologicamente rilevanti nell'adozione e nel mantenimento della misura cautelare. In proposito va ricordato che le argomentazioni superflue contenute nella motivazione di un provvedimento giurisdizionale non possono condurre alla configurazione di vizi comportanti l'annullamento qualora non abbiano avuto alcuna rilevanza sulla decisione, validamente sorretta da altre autonome considerazioni (Sez. 1, n. 1887 del 26/06/1989, Vernengo, Rv. 181859 - 01). 5.Del resto, secondo il consolidato orientamento della giurisprudenza di legittimità, in tema di riparazione per l'ingiusta detenzione, il giudice di merito, per verificare se chi l'ha patita vi abbia dato o concorso a darvi causa con dolo o colpa grave, deve apprezzare, in modo autonomo e completo, tutti gli elementi probatori disponibili, con particolare riferimento alla sussistenza di condotte che rivelino eclatante o macroscopica negligenza, imprudenza o violazione di leggi o regolamenti, fornendo del convincimento conseguito una motivazione, che, se adeguata e congrua, è incensurabile in sede di legittimità (Sez. U, n. 34559 del 26/06/2002, De Benedictis, Rv. 222263 - 01 ). Si è, inoltre, precisato che il giudice della riparazione, per stabilire se chi l'ha patita vi abbia dato o abbia concorso a darvi causa con dolo o colpa grave, deve valutare tutti gli elementi probatori disponibili, al fine di stabilire, con valutazione ""ex ante"" - e secondo un iter logico-motivazionale del tutto autonomo rispetto a quello seguito nel processo di merito - non se tale condotta integri gli estremi di reato, ma solo se sia stata il presupposto che abbia ingenerato, ancorché in presenza di errore dell'autorità procedente, la falsa apparenza della sua configurabilità come illecito penale (Sez. 4, n. 3359 del 22/09/2016, dep. 2017, La Fornara, Rv. 268952). In definitiva, il giudizio per la riparazione dell'ingiusta detenzione è del tutto autonomo rispetto al giudizio penale di cognizione, impegnando piani di indagine diversi, che possono portare a conclusioni del tutto differenti: ciò sia in considerazione del diverso oggetto di accertamento (nel giudizio penale la condotta di reato; nel giudizio di riparazione la condotta gravemente colposa o dolosa causalmente rilevante ai fini della misura cautelare) sia in considerazione delle diverse regole di giudizio (applicandosi solo in sede penale la regola dell'al di là di ogni ragionevole dubbio ed una serie di limitazioni probatorie). Tuttavia, tale autonomia non consente al giudice della riparazione di ritenere provati fatti che tali non sono stati considerati dal giudice della cognizione ovvero non provate circostanze che quest'ultimo ha valutato dimostrate (Sez. 4, n. 12228 del 10/01/2017, Quaresima, Rv. 270039). Come si è recentemente precisato (Sez. 4 n. 34438 del 02/07/2019, Messina, Rv. 276859 - 01), però, ai fini dell'accertamento della condizione ostativa del dolo o della colpa grave, laddove le conclusioni nel processo penale siano state fondate sul criterio dell'al di là di ogni ragionevole dubbio, il giudice può attribuire agli stessi fatti accertati nel giudizio di cognizione una diversa valutazione probatoria, posto che il richiamato criterio caratterizza solo il giudizio di responsabilità penale. Tale principio va, tuttavia, collegato al diverso piano di indagine del giudizio di riparazione per ingiusta detenzione rispetto a quello penale: difatti, come già sottolineato, il giudice della riparazione non può affermare avvenuti fatti esclusi dal giudice del merito, ma semplicemente può attribuire a circostanze emerse nel giudizio di merito un diverso valore probatorio con riferimento' alle diverse condotte che integrano la condizione ostativa all'indennizzo richiesto. Tali principi risultano correttamente applicati nel provvedimento impugnato. 6.In conclusione, il ricorso va dichiarato inammissibile ed il ricorrente condannato al pagamento delle spese processuali e, non sussistendo ragioni di esonero, al pagamento della sanzione pecuniaria, che si reputa equo liquidare in euro tremila, oltre che alla rifusione delle spese sostenute dall'Amministrazione resistente, che si liquidano in euro mille. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende nonché alla rifusione delle spese sostenute dall'Amministrazione resistente, che liquida in euro mille. Così deciso in Roma il 2 dicembre 2021. Il Consigliere estensore Il Pr'te ente Francesca Picardi Salva s Dovere "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s60@a2021@n45836@tS.clean.pdf,"SENTENZA sul ricorso proposto da Sad Oleksandr, nato in Ucraina il 07/09/1986 avverso la sentenza del 13/07/2021 della Corte di appello di Brescia visti gli atti, il provvedimento denunziato e il ricorso; udita la relazione svolta dal consigliere Ersilia Calvanese; lette le richieste del Pubblico Ministero, in persona del Sostituto Procuratore generale Perla Lori, che ha concluso chiedendo che il ricorso sia dichiarato inammissibile. RITENUTO IN FATTO 1. Con la sentenza in epigrafe indicata, la Corte di appello di Brescia dichiarava la sussistenza delle condizioni per l'estradizione di Oleksandr Sad allo Stato dell'Ucraina che l'aveva richiesta sulla base di un mandato di cattura per reati concernenti sostanze stupefacenti. In particolare, la Corte di appello dava atto che dalla documentazione trasmessa dallo Stato richiedente era emerso un grave quadro indiziario a carico dell'estradando con riferimento ai fatti a lui addebitati del 27 novembre 2013 (segnatamente, la cessione di tre panetti di anfetamina del peso di gr. 0,1249, la Penale Sent. Sez. 6   Num. 45836  Anno 2021Presidente: CRISCUOLO ANNARelatore: CALVANESE ERSILIAData Udienza: 30/11/2021cessione di un panetto di anfetamina del peso di gr. 0,0268, nonché il trasporto di anfetamina) e dell'Il novembre 2013 (la detenzione di 53 sacchetti di plastica contenenti anfetamina del peso di gr. 3, 6124). 2. Avverso la suddetta sentenza ha proposto ricorso per cassazione l'interessato, denunciando, a mezzo di difensore, i motivi di seguito enunciati nei limiti di cui all'art. 173 disp. att. cod. proc. pen. 2.1. Violazione di legge in relazione agli artt. 700 e 705 cod. proc. pen. e vizio di motivazione; violazione di legge in relazione agli artt. 157, 160 cod. pen. e 10 Convenzione europea di estradizione e alla prescrizione del reato. La Corte di appello non ha effettuato un'autonoma valutazione del compendio accusatorio fornito dalle autorità ucraine, essendosi limitata a poche e laconiche righe. Andava esaminata anche la questione della doppia incriminazione, visto che i fatti riguardavano modici quantitativi di sostanza stupefacente e una rudimentale organizzazione. Il che implicava la loro qualificazione ai sensi dell'art. 73, comma 5, d.P.R. n. 309 del 1990 con conseguente decorso del termine di prescrizione (maturata in Italia al più tardi nel marzo 2021) e difetto del presupposto convenzionale per la concessione dell'estradizione (reato punito con una pena minima edittale di un anno). 2.2. Vizio di motivazione in relazione al rispetto da parte dell'Ucraina dei diritti fondamentali dell'estradando e del trattamento carcerario riservato allo stesso. La motivazione della sentenza impugnata sui rilievi sollevati dalla difesa sulla situazione carceraria in Ucraina non è corretta, posto che è intervenuta la sentenza-pilota del 30 gennaio 2020 della Corte EDU che ha ravvisato, sulla base di numerosi rapporti stilati da organismi del Consiglio d'Europa, l'esistenza di un problema strutturale e persistente in detto Stato concernente il sistema carcerario. Il che imponeva alla Corte di appello di adottare il regime di protezione già prefigurato da molte sentenze di legittimità. CONSIDERATO IN DIRITTO 1. Il ricorso è fondato nei termini che sono di seguito illustrati, dovendo per il resto essere rigettato. 2. Il primo motivo articola questioni non fondate e in parte anche irrilevanti. 2.1. Quanto alla dedotta prescrizione dei reati, va rammentato che sia l'Italia che lo Stato ucraino hanno ratificato il quarto Protocollo del 20 settembre 2012 (ETS n. 212) aggiuntivo alla Convenzione europea di estradizione (ETS n. 24), che 2 è entrato in vigore per entrambi gli Stati il primo dicembre 2019 e che, come prevede l'art. 11, è applicabile alle domande ricevute (come quella in esame) dopo la sua entrata in vigore tra le Parti interessate. Tale protocollo all'art. 1 ha modificato l'art. 10 della Convenzione europea di estradizione, nel senso di escludere la rilevanza, ai fini del rifiuto dell'estradizione, della prescrizione del reato secondo la legge dello Stato richiesto, fatto salvo il caso (nella specie, non ricorrente) in cui detto Stato abbia giurisdizione sul reato oggetto della domanda di estradizione (in tal senso è la riserva apposta dall'Italia). Quindi, la qualificazione dei fatti per i quali è chiesta l'estradizione ai sensi dell'art. 73, comma 5, d.P.R. n. 309 del 1990 è questione ai fini del rifiuto dell'estradizione priva di rilievo. Parimenti è erronea l'altra conseguenza che il ricorrente intende trarre da detta riqualificazione. L'art. 2 della Convenzione europea di estradizione identifica i reati ""estradabili"" in base alla cornice edittale, stabilendo che deve trattarsi di fatti che le leggi della Parte richiedente e della Parte richiesta puniscono con una pena o con una misura di sicurezza privative della libertà «di un massimo di almeno un anno o con una pena più severa» (nel testo ufficiale inglese: «for a maximum per/od of at least one year or by a more severe penalty»). Quindi viene in considerazione, per l'Italia, la cornice edittale massima della pena e non quella minima, come ha sostenuto invece il ricorrente (cfr. Sez. 6, n. 17406 del 18/04/2012, Rv. 252505). 2.2. Immune da censure, in quanto congrua e priva di vizi rilevabili in questa sede, è la motivazione sui gravi indizi di colpevolezza. La sentenza si è infatti attenuta ai principi più volte affermati in sede di legittimità con riferimento alla Convenzione europea di estrazione (tra le tante, Sez. 6, n. 9758 del 30/01/2014; Rv. 258810; Sez. 6, n. 16287 del 19/04/2011, Rv. 249648), indicando puntualmente le ragioni in base alle quali lo Stato richiedente ha ritenuto probabile la commissione dei reati ascritti da parte dell'incolpato (in tal senso deponevano le plurime evidenze raccolte a suo carico e non da ultimo anche la stessa confessione del ricorrente). 3. Il secondo motivo è invece fondato. La Corte di appello ha definito ""generici"" gli elementi dedotti dalla difesa con riferimento alla situazione carceraria in Ucraina. Orbene, questa Corte ha più volte affermato che è onere della persona richiesta in estradizione allegare alla Corte di appello elementi oggettivi, precisi, attendibili e aggiornati in merito alle condizioni di detenzione vigenti nello Stato richiedente, idonei a fondare il timore che la sua estradizione preluda a un 3 trattamento incompatibile con i diritti fondamentali della persona (Sez. 6, n. 11492 del 14/02/2019, Rv. 275166; Sez. 6, n. 22827 del 26/04/2016, Rv. 267066). Tale onere di allegazione intende evitare che la questione del trattamento carcerario nello Stato di emissione sia introdotto dalla difesa nella procedura di estradizione in modo meramente esplorativo e generico. Non fa velo a tale conclusione quanto affermato da questa Corte con la sentenza n. 22818 del 2020 (Sez. 6, n. 22818 del 23/07/2020, Rv. 279567): con tale arresto è stata censurata la omessa valutazione da parte della Corte di appello della affidabilità di fonti informative, pur sempre allegate dalla difesa del consegnando, in relazione alle problematiche carcerarie dello Stato richiedente già note ed ufficiali. Venendo al caso in esame, va osservato che, pur a fronte di allegazioni difensive non esaustive e specifiche, la criticità del sistema carcerario dello Stato di emissione costituiva una situazione obiettiva rilevata non solo da decisioni di organismi giudiziari sovranazionali, ma anche da decisioni di legittimità. In tale evenienza questa Corte ha affermato (Sez. 6, n. 8529 del 13/01/2017, Rv. 269201) che è compito della Corte di appello verificare, a norma dell'art. 705 cod. proc. pen., la presenza di cause ostative all'estradizione e segnatamente la sussistenza del pericolo concreto di sottoposizione dell'estradando a trattamenti inumani o degradanti nello Stato richiedente. Con riferimento all'Ucraina, questa Corte si è pronunciata di recente (Sez. 6, n. 28831 del 01/10/2020, Sak Denis, non mass.) rilevando l'esistenza di gravi carenze nel sistema carcerario di tale Paese: in particolare la Corte EDU, con sentenza del 30 gennaio 2020 (caso Sukachov c. Ucraina, ricorso n. 14057/17), divenuta definitiva il 30 maggio 2020, ha emesso un giudizio-pilota nei confronti dell'Ucraina, avendo riscontrato un problema strutturale e persistente nel sistema carcerario di tale Stato (sovraffollamento e condizioni carcerarie altrimenti inadeguate), assegnando 18 mesi a far data dal 30 maggio 2020 per correggere le criticità rilevate. Dal sito della Consiglio d'Europa, dedicato all'esecuzione delle sentenze della Corte EDU (www.hudoc.exec.coe.int), risulta che alla data dell'ultima sessione del Comitato dei Ministri del giugno 2021 l'Ucraina, nonostante l'avvicinarsi della scadenza del termine imposto, non aveva affatto risolto le problematiche strutturali riscontrate. In questa prospettiva, deve ritenersi quindi ancora attuale il rischio della sottoposizione del ricorrente a trattamenti inumani o degradanti nello Stato richiedente. Ne consegue che la sentenza impugnata deve essere annullata affinché ta Corte di appello riesamini la suddetta questione, acquisendo dallo Stato 4 Il Consigliere g_sLitensore Il Pr Ersilia Calvanes Ann richiedente le informazioni necessarie e dettagliate sul tipo di trattamento carcerario cui sarebbe specificamente sottoposto il ricorrente, così da accertare con un'indagine mirata e ""individualizzante"" la sussistenza di un pericolo concreto di sottoposizione del ricorrente a trattamenti in violazione dell'art. 3 CEDU (in tal senso Sez. 6, n. 22818 del 23/07/20.20, Rv. 279567; Sez. 6, n. 28822 del 28/06/2016, Rv. 268109). Per il resto il ricorso va rigettato. La Cancelleria procederà agli adempimenti di rito. P.Q.M. Annulla la sentenza impugnata limitatamente all'omesso accertamento delle condizioni di detenzione nello Stato richiedente e rinvia per nuovo giudizio sul punto ad altra Sezione della Corte di appello di Brescia. Rigetta nel resto il ricorso. Manda alla Cancelleria per gli adempimenti previsti dall'art. 203 disp. att. cod. proc. pen. Così deciso il 30/34/2021. "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s10@a2021@n46235@tS.clean.pdf,"SENTENZA sul ricorso proposto da: TRAPANI GIOVANNI nato a FICARAZZI il 22/05/1956 avverso l'ordinanza del 13/10/2020 della CORTE APPELLO di PALERMO udita la relazione svolta dal Consigliere ENRICO GIUSEPPE SANDRINI; lette le conclusioni del PG T. Epidendio che ha chiesto l'annullamento senza rinvio dell'ordinanza impugnata limitatamente alla pena pecuniaria e che il ricorso sia dichiarato inammissibile nel resto Penale Sent. Sez. 1   Num. 46235  Anno 2021Presidente: ZAZA CARLORelatore: SANDRINI ENRICO GIUSEPPEData Udienza: 26/11/2021RITENUTO IN FATTO 1. Con istanza ex art. 671 cod.proc.pen. Trapani Giovanni aveva chiesto l'applicazione della disciplina del reato continuato in sede esecutiva con riguardo ai fatti oggetto dei seguenti provvedimenti: - sentenza 25.03.2019 della Corte d'appello di Palermo, irrevocabile 1'11.06.2020, di condanna alla pena di anni 8 di reclusione e C 6.000 di multa per il reato di estorsione aggravata ai sensi dell'art. 7 legge n. 203 del 1991; - ordinanza 18.05.2017 della Corte d'appello di Palermo che aveva unificato ex art. 81 cpv. cod.pen. i reati di cui agli artt. 416 bis, 629 cod.pen., 7 legge n. 203 del 1991 oggetto della condanna pronunciata con sentenza irrevocabile del 18.07.2013 dalla medesima Corte territoriale, e il reato di intestazione fittizia di beni per il quale era intervenuta condanna con sentenza irrevocabile del 7.04.2015 della Corte d'appello di Palermo, rideterminando la pena unica complessiva in anni 11 di reclusione. 2. La Corte d'appello di Palermo, in funzione di giudice dell'esecuzione, con l'ordinanza in epigrafe, ha ritenuto sussistente il vincolo della continuazione tra tutti i reati di cui sopra, individuando la violazione più grave ex art. 187 disp.att. cod.proc.pen. nel reato di cui all'art. 416 bis cod.pen per il quale era stata inflitta la pena, al netto della riduzione per il rito abbreviato, di anni 8 di reclusione, sulla quale ha applicato gli aumenti ex art. 81 cpv. cod.pen. nella misura - determinata in ragione della gravità dei fatti, dell'elevata capacità a delinquere ricavabile dal ruolo di spessore svolto dal Trapani nel sodalizio mafioso ""cosa nostra"", dei numerosi e gravi precedenti penali del condannato - di anni 2 di reclusione per l'estorsione aggravata giudicata con la sentenza 18.07.2013 della Corte d'appello di Palermo, di anni 1 di reclusione per il reato di intestazione fittizia di beni giudicato con la sentenza 7.04.2015 della Corte d'appello di Palermo, di anni 3 di reclusione e C 2.000 di multa per l'estorsione aggravata giudicata con la sentenza 25.03.2019 della Corte d'appello di Palermo, per una pena complessiva finale di anni 14 di reclusione e C 2.000 di multa. 3. Ricorre per cassazione Trapani Giovanni, a mezzo del difensore, deducendo due motivi di doglianza. 3.1. Col primo motivo, il ricorrente lamenta violazione di legge e vizio di motivazione, in relazione agli artt. 81 co. 2 cod.pen., 125 e 671 cod.proc.pen., con riguardo al calcolo errato dell'aumento di pena per la continuazione; si duole, in particolare, della natura sproporzionata dell'aumento determinato, nella misura di anni 3 di reclusione E C 2.000 di multa (al netto della riduzione per il rito abbreviato), per l'estorsione aggravata giudicata con la sentenza 25.03.2019 della Corte d'appello di Palermo, specie se rapportato alla misura della pena invece determinata (anni 2 di reclusione, anche in questo caso al netto della 1 riduzione per il rito abbreviato) per l'estorsione aggravata oggetto della sentenza 18.07.2013 della medesima Corte, senza alcuna spiegazione delle ragioni per cui l'una era stata ritenuta più grave dell'altra, nonostante dal confronto tra le rispettive imputazioni risultasse che il fatto giudicato il 18.07.2013 fosse stato perpetrato ininterrottamente per più di tre anni (dal 3.08.2005 al 9.09.2008) ed avesse avuto per unico protagonista il Trapani che aveva imposto alla vittima un oneroso esborso continuativo, mentre il fatto giudicato il 25.03.2019 riguardava un episodio temporalmente ristretto, commesso in concorso con altri soggetti in data antecedente al 16.12.2008 e nel quale il Trapani aveva svolto un ruolo marginale e meramente esecutivo di ordini altrui; minimi, del resto, erano stati gli aumenti di pena applicati, sempre in sede esecutiva, dalla Corte d'appello di Palermo per i reati già unificati con ordinanza 18.05.2017. 3.2. Col secondo motivo, il ricorrente deduce violazione di legge e vizio di motivazione, in relazione agli artt. 76 e 81 comma 2 cod.pen., 125 e 671 cod.proc.pen., con riguardo all'erronea applicazione, a titolo di aumento sulla pena (solo) detentiva inflitta per il reato più grave, di una pena congiunta detentiva e pecuniaria, in contrasto coi principi affermati in materia dalla Sezioni Unite di questa Corte. 4. Il Procuratore Generale presso questa Corte ha rassegnato conclusioni scritte, con cui chiede l'annullamento senza rinvio dell'ordinanza impugnata limitatamente alla parte in cui ha determinato la pena di euro 2.000 di multa, e la declaratoria di inammissibilità nel resto. CONSIDERATO IN DIRITTO 1. Il primo motivo di ricorso non supera la soglia dell'ammissibilità. L'ordinanza impugnata ha dato adeguato conto delle ragioni della misura degli aumenti di pena applicati per le violazioni individuate come reati-satellite a seguito della disposta unificazione sotto il vincolo della continuazione dei fatti oggetto dell'istanza ex art. 671 cod.proc.pen. formulata dal Trapani. In particolare, risulta logicamente corretta la decisione con cui il giudice dell'esecuzione, una volta individuata ex art. 187 disp.att.cod.proc.pen. la  violazione più grave nella partecipazione associativa ex art. 416 bis cod.pen. (sanzionata in sede di cognizione con la pena di anni otto di reclusione) già unificata in continuazione con le condotte estorsive e di intestazione fittizia di beni oggetto dell'ordinanza ex art. 671 cod.proc.pen. emessa il 18.05.2017 dalla Corte d'appello di Palermo, ha mantenuto invariati per tali ultime violazioni gli aumenti di pena (rispettivamente di anni due e di anni uno di reclusione) già stabiliti in executivis dalla suddetta ordinanza. Quanto all'aumento di anni tre di reclusione e C 2.000 di multa applicato per l'ulteriore condotta estorsiva, aggravata ex art. 7 legge n. 203 del 1991, 2 (fr-) giudicata con la sentenza 25.03.2019 della Corte d'appello di Palermo (che in sede di cognizione aveva irrogato al Trapani la pena di anni otto di reclusione e C 6.000 di multa), sul quale si concentrano le doglianze difensive, non è censurabile la motivazione con cui l'ordinanza gravata ha determinato un aumento della pena detentiva bensì superiore a quello (due anni) dell'estorsione oggetto della sentenza 18.07.2013 della medesima Corte territoriale, ma comunque inferiore alla media della pena irrogabile per tale titolo di reato, nel contesto di un giudizio che ha complessivamente valorizzato la gravità dei fatti, l'elevata capacità a delinquere dimostrata dal condannato con riguardo al ruolo di spessore svolto in seno al sodalizio mafioso, nonché i suoi numerosi e gravi precedenti penali. Il giudice dell'esecuzione, nel procedere alla rideterminazione del trattamento sanzionatorio per effetto dell'applicazione della disciplina del reato continuato, è certamente legittimato a quantificare un aumento di pena per i reati satellite in misura superiore a quello fissato in altro provvedimento precedentemente adottato in sede esecutiva, in quanto la sua discrezionalità incontra un limite solo con riferimento alla valutazione effettuata in sede di cognizione, rispetto alla quale si è formato il giudicato in favore del condannato (Sez. 1 n. 28135 del 28/05/2021, Rv. 281678); il relativo obbligo motivazionale, che non è limitato all'individuazione della pena-base ma si estende all'entità degli aumenti per i reati satellite ex art. 81 secondo comma cod.pen. in modo da rendere possibile il controllo del percorso logico seguito (Sez. 1 n. 800 del 7/10/2020, dep. 2021, Rv. 280216), è tuttavia destinato a mitigarsi in relazione alla misura dell'incremento di pena in concreto applicato, nel senso che una specifica motivazione è necessaria quando il singolo aumento si ponga al di sopra della media di pena irrogabile a tale titolo, mentre negli altri casi è sufficiente il richiamo all'adeguatezza e alla congruità dell'aumento medesimo (Sez. 4 n. 48546 del 10/07/2018, Rv. 274361); tale obbligo è stato senz'altro assolto dall'ordinanza impugnata, nei termini sopra indicati, con argomentazioni coerenti e adeguate al caso di specie. L'esistenza di una motivazione conforme agli evidenziati principi di diritto rende il provvedimento del giudice dell'esecuzione impermeabile alle censure del ricorrente, dirette a sollecitare un'inammissibile rivalutazione del relativo apprezzamento di fatto, che non compete alla Corte di legittimità. 2. Il secondo motivo di ricorso è invece fondato, non essendosi l'ordinanza gravata attenuta al principio, definitivamente affermato dalle Sezioni Unite di questa Corte (sentenza n. 40983 del 21/06/2018, Giglia), per cui, a seguito del riconoscimento del vincolo della continuazione, se il reato più grave è punito con pena detentiva e il reato satellite con pena congiunta, l'aumento si effettua cony,..)  3 la pena detentiva della specie di quella prevista per la violazione più grave; solo su tale punto il provvedimento impugnato deve perciò essere annullato, senza rinvio, mediante eliminazione della pena di euro 2.000,00 di multa risultante dalla rideterminazione complessiva effettuata dal giudice dell'esecuzione. P.Q.M. Annulla senza rinvio la sentenza impugnata limitatamente alla pena di euro duemila di multa, che elimina. Dichiara inammissibile il ricorso nel resto. Così deciso in data 26 novembre 2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s70@a2021@n46933@tO@oY.clean.pdf,Penale Ord. Sez. 7   Num. 46933  Anno 2021Presidente: PALLA STEFANORelatore: SCARLINI ENRICO VITTORIO STANISLAOData Udienza: 14/12/2021
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211210/snpen@s10@a2021@n45449@tS.clean.pdf,"SENTENZA sul ricorso proposto da: CABEZA CEDENO RODRIGO ROBERTO nato il 11/10/1986 avverso l'ordinanza del 21/04/2021 del TRIB. SORVEGLIANZA di GENOVA udita la relazione svolta dal Consigliere ENRICO GIUSEPPE SANDRINI; lette le conclusioni del PG Felicetta Marinelli che ha chiesto l'annullamento con rinvio dell'ordinanza impugnata Penale Sent. Sez. 1   Num. 45449  Anno 2021Presidente: SIANI VINCENZORelatore: SANDRINI ENRICO GIUSEPPEData Udienza: 25/11/2021RITENUTO IN FATTO 1. Il Tribunale di Sorveglianza di Genova, con l'ordinanza indicata in epigrafe, ha revocato la misura dell'affidamento in prova al servizio sociale concessa a Cabeza Cedeno Rodrigo Roberto dal medesimo Tribunale il 5.09.2019, a seguito di arresto in flagranza per il reato di cessione di cocaina in data 10.03.2021 e di conseguente applicazione della misura cautelare dell'obbligo di presentazione alla p.g.; la revoca è stata disposta con decorrenza dal 5.09.2019 sul presupposto che il comportamento del soggetto, già diffidato il 27.10.2020, non aveva corrisposto alle aspettative e non consentiva una positiva valutazione del periodo di affidamento già trascorso. 2. Ricorre per cassazione Cabeza Cedeno Rodrigo Roberto, a mezzo del difensore, deducendo violazione di legge e vizio di motivazione in relazione all'art. 133 cod.pen., con riguardo alla decorrenza ex tunc del provvedimento di revoca e all'omessa motivazione delle ragioni per cui l'arresto del 24.03.2021 dovesse ritenersi di per sé idoneo ad inficiare un periodo di oltre un anno e mezzo di sottoposizione alla misura alternativa, pur avendo il magistrato di sorveglianza in data 26.02.2021 dichiarato cessata la pericolosità sociale del ricorrente sulla scorta del comportamento tenuto in regime di affidamento. 3. Il Procuratore Generale presso questa Corte ha rassegnato conclusioni scritte, con cui chiede l'annullamento con rinvio dell'ordinanza impugnata. CONSIDERATO IN DIRITTO 1. Il ricorso è fondato nei termini che seguono. 2. Premesso che il ricorrente non censura il provvedimento di revoca della misura alternativa, ma solo la sua decorrenza ex tunc, dal testo dell'ordinanza impugnata emerge un'effettiva carenza di motivazione sulle ragioni della disposta decorrenza della revoca dal 5.09.2019. Questa Corte ha affermato, con orientamento costante, il principio per cui in tema di revoca dell'affidamento in prova al servizio sociale, ai fini della determinazione del residuo periodo di pena da espiare, il giudice deve motivare in ordine alla decorrenza della revoca prendendo in esame non solo la gravità oggettiva e soggettiva del comportamento che ha dato luogo alla stessa, ma anche la condotta complessivamente tenuta dal condannato durante il periodo di prova trascorso, in particolare considerando la durata del periodo trascorso nell'osservanza delle prescrizioni imposte e la concreta incidenza di queste (Sez. 1 n. 490 del 3/11/2015, dep. 2016, Rv. 265859; Sez. 1 n. 9314 del 19/02/2014, Rv. 259474). Nel caso di specie, il Tribunale di sorveglianza si è limitato a dare atto che la revoca è stata determinata dall'arresto in flagranza del ricorrente per il reato di cessione di cocaina in data 10.03.2021, e c1911e relative conseguenze immediate, rappresentate dall'esito positivo della perquisizione domiciliare, dalla convalida dell'arresto e dall'applicazione di una misura coercitiva, nonché dell'esistenza di una diffida in precedenza rivolta al condannato il 27.10.2020, traendo da ciò la conclusione che la condotta del soggetto non aveva corrisposto alle aspettative sottese alla concessione della misura alternativa; ma non ha dato conto delle ragioni di tale diffida, comunque intervenuta a distanza di oltre un anno dall'ammissione alla fruizione del beneficio il 5.09.2019, né ha spiegato le ragioni della ritenuta inaffidabilità ab origine del comportamento tenuto in costanza della misura alternativa, così che la retroazione della revoca alla suddetta data risulta sostanzialmente immotivata e formulata in termini essenzialmente assertivi. 3. L'ordinanza gravata deve pertanto essere annullata, con rinvio al Tribunale di Sorveglianza di Genova per un nuovo giudizio sulla decorrenza della revoca, libero negli esiti ma da compiersi nella puntuale osservanza dei principi di diritto e degli oneri motivazionali sopra indicati. P.Q.M. Annulla l'ordinanza impugnata relativamente alla decorrenza della revoca dell'affidamento in prova al servizio sociale, con rinvio per nuovo giudizio sul punto al Tribunale di Sorveglianza di Genova. Così deciso il 25/11/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211203/snpen@s30@a2021@n44730@tS.clean.pdf,"SENTENZA sul ricorso proposto dal Procuratore Generale presso la Corte dell'Aquila nei confronti di Ticchione Antonio, nato in Svizzera il 05/08/1974 avverso la sentenza del 16/19/2019 del Tribunale di Teramo Visti gli atti, il provvedimento impugnato e i ricorsi trattati ai sensi dell'art. 23, comma 8, del D.L. n. 137 del 2020; udita la relazione del Consigliere Vito Di Nicola; Letta la requisitoria del Procuratore Generale, Valentina Manuali, che ha conclusoper l'annullamento con rinvio dell'impugnata sentenza. Lette le conclusioni scritte depositate in data 15/11/2021 dall'avv. Snejana Ivanova TODOROVA, difensore d'ufficio del sig. Antonio Ticchione con le quali ha chiesto la conferma della sentenza impugnata; Penale Sent. Sez. 3   Num. 44730  Anno 2021Presidente: SARNO GIULIORelatore: DI NICOLA VITOData Udienza: 26/11/2021RITENUTO IN FATTO 1. Il Procuratore generale presso la Corte d'appello dell'Aquila ricorre per la cassazione della sentenza pronunciata, in data 16 ottobre 2019, dal Tribunale di Teramo, in composizione monocratica, che dichiarava non doversi procedere nei confronti di Antonio Ticchione in ordine al reato ascrittogli perché estinto per prescrizione. All'imputato era stato contestato il delitto di cui all'art. 5 d.lgs. 10 marzo 2000, n. 74 (omessa dichiarazione fiscale) perché, in qualità di legale rappresentante della società ""Ticchione immobiliare Sri"" con sede a San Nicolò Tordino (TE), al fine di evadere l'imposta sui redditi e sul valore aggiunto, ometteva di presentare nei termini prescritti la dichiarazione annuale relativa a dette imposte, riguardanti l'esercizio 2010, così evadendo l'Ires per un importo pari ad euro 80.975 e non corrispondendo l'Iva per un importo pari a euro 101.074, importi superiori alle soglie di legge. In Teramo il 01 gennaio 2012. 2. Il ricorso è affidato ad un unico motivo con il quale si denuncia la violazione di legge, avendo il Giudice monocratico erroneamente ritenuto di dover disporre non doversi procedere per intervenuta prescrizione nonostante non fosse, al momento dell'emissione della sentenza, ancora decorso il termine della prescrizione per aver il Tribunale omesso di fare applicazione delle disposizioni normative di cui all'art. 17 d.lgs. n. 74 del 2000. Osserva il ricorrente che tale ultima disposizione normativa stabilisce l'aumento di un terzo del termine di prescrizione per i reati tributari (artt. da 2 a 10 d.lgs. n. 74 del 2000) consumati, come nel caso di specie, in epoca successiva al 17 settembre 2011, data di entrata in vigore della legge di conversione del D.L. n. 138 del 2011. Ne consegue che, nel caso in esame, il termine complessivo di prescrizione non era spirato nel momento di emanazione della sentenza, posto che detto termine era più ampio rispetto al termine minimo di anni sei erroneamente preso in considerazione dal Tribunale. CONSIDERATO IN DIRITTO 1. Il ricorso è fondato. 2. Il termine per la presentazione della dichiarazione fiscale per i redditi relativi all'anno 2010 era fissato, nel caso in esame, per il 30 settembre 2011. Il D.L. 13 agosto 2011, n. 138, convertito dalla L. 14 settembre 2011, n. 148/2011, ha introdotto all'art. 17, D.Lgs. n. 74 del 2000 il comma 1-bis, il quale stabilisce che ""i termini di prescrizione per i delitti previsti dagli artt. da 2 a 10 del presente decreto sono elevati di un terzo"". La disposizione, di cui al comma 1-bis dell'art. 17, d.lgs. n. 74 del 2000, trova applicazione solo per i fatti successivi al 17 settembre 2011, data di entrata in vigore della Legge di conversione n. 148 del 2011. L'art. 5, comma 1, del d.lgs. n. 74 del 2000 punisce chiunque, al fine di evadere le imposte sui redditi o sul valore aggiunto, non presenta, essendovi obbligato, una delle dichiarazioni annuali relative a dette imposte, quando l'imposta evasa supera la soglia di punibilità che era originariamente fissata in una evasione di euro 77.000 con riferimento a taluna delle singole imposte; poi, è stata rideterminata in euro 30.000 dall'art. 2, comma vicies semel, lett. f), del d.l. 13 agosto 2011, n. 138, conv. in legge 14 settembre 2011 e, da ultimo, è stata stabilita in euro 50.000 dall'art. 5, comma 1, lett. a) del d.lgs. 24 settembre 2015, n. 158. Dalla lettura del capo di imputazione risultano perciò superate tutte le soglie di punibilità che ratione temporis sono state stabilite per la configurazione del delitto di omessa presentazione della dichiarazione dei redditi. Ciò posto, il secondo comma del predetto art. 5 stabilisce, per quanto qui interessa, che ""ai fini della disposizione prevista dal comma 1 non si considera omessa la dichiarazione presentata entro novanta giorni dalla scadenza del termine (...)"". Da ciò consegue che il momento consumativo del delitto di cui all'art. 5 d.lgs. 10 marzo 2000, n. 74 è fissato, ex lege, all'atto del decorso del termine di novanta giorni dalla scadenza per la presentazione della dichiarazione annuale relativa all'imposta sui redditi o I.V.A. Nel caso di specie, il delitto deve ritenersi pertanto consumato il 29 dicembre 2011. Essendo il reato, all'epoca del fatto commesso (29/12/2011), punito nel massimo con la pena di anni tre di reclusione, il termine necessario a prescrivere, ex art. 157, comma 1, cod. proc. pen., è di anni sei. Trattandosi però di reato tributario, compreso tra quelli ex artt. da 2 a 10 d.lgs. n. 74 del 2000, si applica l'art. 17, comma 1-bis, essendo stato il fatto commesso dopo l'entrata in vigore della legge che ha introdotto tale ultima disposizione, con la conseguenza che il termine necessario a prescrivere (e non la pena prevista nel massimo per il reato in oggetto) deve essere elevato di un terzo, risultando pari ad otto anni. Essendo intervenuto, nel corso del tempo necessario a prescrivere, l'evento interruttivo dell'esercizio dell'azione penale (decreto che 3 dispone il giudizio), il termine massimo di prescrizione, fatti salvi ulteriori eventi sospensivi, è di dieci anni. Ne consegue che il reato in esame si prescrive non prima del 29 dicembre 2021 (secondo il capo d'imputazione, non prima del 01 gennaio 2022), con la precisazione che le disposizioni applicate in relazione al termine necessario a prescrivere sono più favorevoli per l'imputato, ex art. 2 cod. pen., rispetto a quelle attualmente vigenti. 3. Il motivo è pertanto fondato e la sentenza impugnata deve essere annullata con rinvio al Tribunale di Teramo per nuovo giudizio. Il giudice di rinvio, nel valutare l'esistenza o meno di eventuali eventi sospensivi, si atterrà ai principi di diritto in precedenza enunciati in relazione al tempo necessario a prescrivere per il reato di omessa presentazione della dichiarazione dei redditi commesso dopo il 17 settembre 2011. P.Q.M. Annulla la sentenza impugnata con rinvio per nuovo giudizio al tribunale di Teramo. Così deciso il 26/11/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s70@a2021@n46583@tO.clean.pdf,"ORDINANZA sul ricorso proposto da: ALICI LUIGI nato a SAN DONA' DI PIAVE il 15/10/1994 avverso la sentenza del 12/04/2021 della CORTE APPELLO di L'AQUILA dato avviso alle parti; udita la relazione svolta dal Consigliere ANTONELLA DI STASI; Penale Ord. Sez. 7   Num. 46583  Anno 2021Presidente: LIBERATI GIOVANNIRelatore: DI STASI ANTONELLAData Udienza: 03/12/2021RITENUTO IN FATTO 1. Con sentenza pronunciata in data 12.04.2021, la Corte di appello di L'Aquila confermava la sentenza del 4.6.2019 del Giudice dell'udienza preliminare del Tribunale di Pescara con la quale l'attuale ricorrente, all'esito di giudizio abbreviato, era stato dichiarato responsabile del reato di cui agli artt. 73, commi 1 e 4, d.P.R. n. 309/1990 - per illecita detenzione di sostanza stupefacente del tipo marijuana ed hashish - e, previa concessione delle circostanze attenuanti generiche, condannato alla pena di mesi dieci e giorni venti di reclusione ed euro 2.400,00 di multa. 2. Avverso la sentenza, l'imputato ha proposto ricorso per cassazione, per il tramite del difensore di fiducia, e ne ha chiesto l'annullamento, articolando due motivi: con il primo motivo lamenta vizio di motivazione in relazione all'affermazione di responsabilità e con il secondo motivo deduce violazione di legge e vizio di motivazione in ordine al trattamento sanzionatorio. CONSIDERATO IN DIRITTO 1. Il ricorso va dichiarato inammissibile. 2. Il primo motivo è manifestamente infondato. Secondo la consolidata di questa Corte, in materia di stupefacenti, il possesso di un quantitativo di droga superiore al limite tabellare previsto dal D.P.R. n. 309 del 1990, art. 73, comma 1 bis, lett. a), se da solo non costituisce prova decisiva dell'effettiva destinazione della sostanza allo spaccio, può comunque legittimamente concorrere a fondare, unitamente ad altri elementi, tale conclusione (Sez.3, n.46610 del 09/10/2014, Rv.260991; Sez. 6, n. 11025 del 06/03/2013, De Rosa e altro, Rv. 255726; Sez.6, n.2652 del 21/11/2013, dep.21/01/2014, Rv. 258245; Sez.6, n.6575 del 10/01/2013, Rv.254575; Sez.6,n.4613 del 25/01/2011, Rv.249346; Sez.6, n.12146 del 12/02/2009, Rv.242923); nella specie, nella sentenza impugnata, pur dandosi rilievo preponderante al quantitativo di sostanza stupefacente detenuto (pari a 1324 dosi per la marijuana e 14 dosi per l'hashish), si esponeva ulteriore circostanza relative alle modalità del fatto (possesso di materiale atto alla pesatura) che, unitamente al rilevante dato ponderale, rendeva inverosimile la destinazione ad uso personale e comprovava l'illecita detenzione della sostanza stupefacente. Valorizzando tali elementi, poi, la Corte di appello, con motivazione congrua e logica ha disatteso sia la richiesta di riqualificazione del fatto ai sensi dell'ad 73, comma 5, d.P.R. n. 309/1990 (secondo la pacifica giurisprudenza di questa Corte, ove la quantità della sostanza stupefacente sia considerevole, il dato ponderale può essere legittimamente reputato sintomo sicuro di una notevole potenzialità offensiva del fatto e di diffusibilità dell'attività di spaccio e, perciò, sufficiente a negare la configurabilità del reato in questione, senza necessità che 2 il giudice prenda espressamente in esame gli altri parametri normativi, cfr Sez.6, n.45694 del 28/09/2016, Zuccaro, Rv.268293 e Sez.4, n.24509 del 09/05/2018, Rv.272942 - 01) che quella avente ad oggetto l'applicazione della causa di non punibilità di cui all'art. 131-bis cod.pen. (ai fini dell'esclusione della causa di non punibilità per particolare tenuità del fatto è da ritenersi adeguata la motivazione che dia conto dell'assenza anche di uno soltanto dei presupposti richiesti dall'art. 131-bis ritenuto, evidentemente, decisivo, cfr Sez.3, n.34151 del 18/06/2018, Rv.273678 - 01: Sez 6, n.55107 del 08/11/2018, Rv.274647 - 01). Il ricorrente si dilunga in considerazioni in punto di fatto, improponibili in sede di legittimità. 3. Il secondo motivo di ricorso è manifestamente infondato. La Corte territoriale ha ritenuto adeguata la pena irrogata dal primo giudice, determinata nel minimo edittale, richiamando le modalità dell'azione e la qualità e quantità della sostanza stupefacente illecitamente detenuta; la sentenza impugnata ha, pertanto, fatto uso dei criteri di cui all'art. 133 cod.pen. con motivazione congrua e logica che si sottrae al sindacato di legittimità. 4. Tenuto conto della sentenza 13 giugno 2000, n. 186, della Corte costituzionale e rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa nella determinazione della causa di inammissibilità», alla declaratoria dell'inammissibilità medesima consegue, a norma dell'art. 616 cod. proc. pen., l'onere delle spese del procedimento nonché quello del versamento della somma, in favore della Cassa delle ammende, equitativannente fissata in C 3.000,00. P.Q.M. Dichiara inammissibile il ricorso e condanna il ricorrente al pagamento delle spese processuali e al versamento della somma di euro tremila alla Cassa delle ammende. Così deciso, 03/12/2021 "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211209/snpen@s60@a2021@n45432@tS.clean.pdf,"SENTENZA sul ricorso proposto da Lleshaj Etmond, nato il 20/07/1990 in Albania Avverso la sentenza del 18/10/2021 della Corte di appello di Bari visti gli atti, la sentenza impugnata e il ricorso; udita la relazione svolta dal consigliere Massimo Ricciarelli; letta la requisitoria del Pubblico Ministero, in persona del Sostituto Procuratore generale Tomaso Epidendio, che ha concluso per l'inammissibilità del ricorso. RITENUTO IN FATTO 1. Con sentenza del 18/10/2021 la Corte di appello di Bari ha disposto la consegna all'Autorità Giudiziaria della Germania di Lleshaj Etnnond, nato a Rreshen (Albania) il 20/7/1990, sulla base di mandato di arresto europeo, emesso dal Tribunale di Monaco di Baviera il 22/1/2021 in relazione ai delitti di furto aggravato consumato e di furto aggravato tentato, commessi in concorso con altri in data 18 novembre e 19 novembre 2020. Penale Sent. Sez. 6   Num. 45432  Anno 2021Presidente: COSTANZO ANGELORelatore: RICCIARELLI MASSIMOData Udienza: 07/12/20212. Ha proposto ricorso Lleshaj tramite il suo difensore. 2.1. Con il primo motivo deduce violazione di legge in relazione agli articoli 17 e 18, comma 1, lett. h), legge 69 del 2005 e all'art. 4 Carata dei Diritti Fondamentali dell'Unione Europea, e vizio di motivazione. A fronte di quanto affermato dalla Grande Camera della Corte di Strasburgo con la sentenza 1/6/2010, nel caso Gafgen contro Germania in ordine alla violazione dell'art. 3 C.E.D.U., non era stata effettuata una verifica, anche mediante richiesta di informazioni integrative, in ordine ai rischi di sottoposizione a trattamenti inumani e degradanti presso lo Stato di emissione. 2.2. Con il secondo motivo deduce violazione di legge in relazione agli artt. 2, comma 1, lett. b), 6, comma 1, lett. e), e comma 4, 18 comma 1, lett. t), legge 69 del 2005 e 4 CDFUE. Alla luce delle disposizioni richiamate il compendio degli atti inviati era deficitario delle ragioni e della documentazione da cui poter evincere le ragioni dell'emissione del mandato di arresto. Era stata operata una mera descrizione degli atti, in realtà non trasmessi e non presenti nel fascicolo, essendo necessaria una richiesta di integrazione volta all'acquisizione dì elementi ulteriori, mancando la relazione sui fatti addebitati con descrizione delle fonti di prova e degli altri elementi richiesti. 2.3. Con il terzo motivo denuncia violazione dell'art. 6, comma 1-bis e 7 legge 69 del 2005. Non era noto lo stato del procedimento presso l'A.G. richiedente, essendo necessario verificare se fosse stata irrogata una pena inferiore a mesi quattro e se fossero state assicurate le garanzie di conoscenza del procedimento. 3. Il Procuratore generale ha inviato requisitoria, concludendo per l'inammissibilità del ricorso. 4. Il ricorso è stato trattato, ai sensi dell'art. 23, commi 8 e 9, di. n. 137 del 2020, senza l'intervento delle parti. CONSIDERATO IN DIRITTO 1. Il ricorso è inammissibile. 2. Il primo motivo è genericamente formulato, in quanto non deduce il rischio di sottoposizione a trattamenti inumani e degradanti sulla base di informazioni ancorate a dati attuali ed aggiornati, provenienti da fonti attendibili, ma si limita 2 a invocare una sentenza della Grande Camera della Corte di Strasburgo del 2010, riferita ad episodio assai remoto, legato alla condotta di due agenti di polizia che avevano tentato di estorcere alla vittima una confessione, ciò che non dà conto della potenziale persistenza di un pericolo di tipo sistemico. 3. Il secondo motivo è manifestamente infondato, in quanto non si confronta con la disciplina vigente in materia di mandato di arresto europeo, essendo nel caso di specie applicabili le modifiche introdotte dalla legge 2 febbraio 2021, n. 10, a fronte di arresto del consegnando avvenuto in data 10/10/2021. In particolare, il ricorrente non considera che a seguito dell'abrogazione dei commi da 3 a 6 dell'art. 6 della legge 69 del 2005 e della riformulazione dei motivi di rifiuto, fra l'altro con eliminazione dell'ipotesi prima contemplata dall'art. 18, comma 1, lett. t), ai fini della consegna occorre che gli elementi necessari risultino dal mandato di arresto europeo, non essendo necessario l'invio né del mandato custodiale emesso dall'A.G. del Paese richiedente né della relazione sui fatti e sulle fonti di prova, fermo restando che nel caso di specie risulta inviato, nel corpo del M.A.E., lo stesso mandato di arresto interno e risultano comunque indicati sia i fatti sia gli elementi a carico del ricorrente. Deve peraltro ribadirsi che non spetta all'A.G. dello Stato di esecuzione una penetrante verifica della sussistenza di elementi indiziari, essendo invece sufficiente la presa d'atto di un quadro tale da evocare uno standard indiziario idoneo per lo Stato di emissione, ciò che nel caso di specie non forma oggetto di puntuale e specifica censura. 4. Il terzo motivo è manifestamente infondato, in quanto nel caso di specie la consegna è stata richiesta sulla base di mandato di arresto di natura processuale e non sulla base di mandato di tipo esecutivo, fondato su una sentenza di condanna. 5. All'inammissibilità segue la condanna del ricorrente al pagamento delle spese processuali e, in ragione dei profili di colpa sottesi alla causa dell'inammissibilità, a quello della somma di euro 3.000,00 in favore della Cassa delle ammende. 3 Il Pre idente Angel ostanzo Il Consigliere estensore Mgssimo P. Q. M. Dichiara inammissibile il ricorso e condanna il ricorrente al pagamento delle spese processuali e della somma di euro 3.000,00 in favore della Cassa delle ammende. Manda alla cancelleria per gli adempimenti di cui all'art. 22, comma 5, legge 69 del 2005. Così deciso il 7/12/2021 "" "
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s10@a2021@n46459@tS.clean.pdf,"SENTENZA sul ricorso proposto da: SURACE MARIA CARMELA nato a MOLOCHIO il 07/11/1958 avverso il decreto del 11/02/2020 del TRIBUNALE DI SORVEGLIANZA di NAPOLI udita la relazione svolta dal Consigliere GIACOMO ROCCHI; lette le conclusioni del PG M. Giuseppina Fodaroni che ha chiesto l'annullamento senza rinvio del decreto impugnato e la trasmissione degli atti al Tribunale di Sorveglianza di Napoli per l'ulteriore corso. RITENUTO IN FATTO 1. Con il decreto indicato in epigrafe, il Presidente del Tribunale di Sorveglianza di Napoli dichiarava inammissibile il reclamo proposto da Maria Carmela Surace, ai sensi dell'art. 69-bis legge 26 luglio 1975, n. 354 (ord. pen.), avverso l'ordinanza del Magistrato di Sorveglianza di Santa Maria Capua Vetere che aveva rigettato l'istanza di concessione della liberazione anticipata. La declaratoria di inammissibilità derivava dalla mancanza di motivi dell'impugnazione, essendo stati gli stessi riservati al difensore e da questi non depositati nel termine di legge. 2. Ricorrono per cassazione i difensori di Maria Carmela Surace, deducendo violazione degli artt. 69-bis ord. pen. e 666 cod. proc. pen. Penale Sent. Sez. 1   Num. 46459  Anno 2021Presidente: BRICCHETTI RENATO GIUSEPPERelatore: ROCCHI GIACOMOData Udienza: 09/12/2021I difensori avevano depositato i motivi a sostegno del reclamo proposto dall'interessata il 14 ottobre 2019, quindi tempestivamente rispetto alla data di notifica dell'ordinanza del Magistrato di Sorveglianza (4 ottobre 2019). Il Presidente, di conseguenza, avrebbe dovuto fissare l'udienza in camera di consiglio e non poteva dichiarare inammissibile il reclamo. 3. Il Sostituto Procuratore generale, nella requisitoria scritta, conclude per l'annullamento senza rinvio del decreto impugnato e per la trasmissione degli atti al Tribunale di Sorveglianza di Napoli per l'ulteriore corso. CONSIDERATO IN DIRITTO Il ricorso è fondato. La ricorrente ha fornito prova documentale del tempestivo deposito dei motivi formulati dai difensori a sostegno del reclamo proposto, ai sensi dell'art. 69-bis ord. pen., direttamente dall'interessata. Si deve, comunque, ribadire che, come più volte affermato da questa Corte, in tema di procedimento di sorveglianza, è affetto da nullità assoluta, ai sensi dell'art. 178, comma 1, lett. a), cod. proc. pen., per violazione delle norme sulla costituzione del giudice, il provvedimento di inammissibilità del reclamo, proposto avverso il rigetto del beneficio della liberazione anticipata, emesso dal presidente del tribunale di sorveglianza, dovendo la decisione essere adottata dal tribunale di sorveglianza (da ultimo, Sez. 1, n. 13968 del 18/03/2021, Peter Rasim Ade Evelyn, Rv. 281354). Il decreto impugnato deve, pertanto, essere annullato senza rinvio e gli atti devono essere trasmessi al Tribunale di Sorveglianza di Napoli per la decisione sul reclamo. P.Q.M. Annulla senza rinvio il decreto impugnato e dispone trasmettersi gli atti al ibunale di Sorveglianza di Napoli per l'ulteriore corso. Così deciso il 9 dicembre 2021 "
