link,text,chars
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s20@a2021@n47125@tS.clean.pdf,"SENTENZA sul ricorso proposto dal Procuratore generale presso la Corte d'appello di Bologna C/ TONUZI ANXHELA, nata a Tirana 11 18 settembre 1992, avverso la sentenza della Corte d'appello di Bologna del 9 aprile 2021 Visti gli atti, la sentenza e il ricorso; Udita nell'udienza camerale del 22 dicembre 2021 la relazione fatta dal Consigliere Giuseppina Anna Rosaria Pacilli; Udito il Sostituto Procuratore Generale in persona di Ferdinando Lignola, che ha concluso chiedendo di accogliere il ricorso; Udito l'avv. Tiziana Casale, difensore di Tonuzi Anxhela, che ha chiesto di dichiarare l'inammissibilità del ricorso, perché tardivo, e, in subordine, il rigetto RITENUTO IN FATTO 1. Con sentenza del 30 novembre 2021 la Corte d'appello di Bologna ha dichiarato la non sussistenza delle ""condizioni per disporre la consegna all'Autorità giudiziaria del Belgio della cittadina albanese TONUZI Anxhela"", con contestuale revoca della misura cautelare in atto, a seguito del mandato di arresto europeo emesso nei suoi confronti in data 8 gennaio 2021 (n. 107/2020) dalla Corte di prima istanza di Bruxelles, perché indagata per concorso in traffico internazionale di stupefacenti dl tipo cocaina, commesso in Belgio, Italia e Regno Unito nel 2020. Penale Sent. Sez. 2   Num. 47125  Anno 2021Presidente: DIOTALLEVI GIOVANNIRelatore: PACILLI GIUSEPPINA ANNA ROSARIAData Udienza: 22/12/20212. La pronuncia della Corte territoriale ha fatto seguito alla sentenza n. 22124/2021, con la quale il 3 giugno 2021 la Sesta Sezione di questa S.C. aveva disposto l'annullamento con rinvio della decisione in data 9/03/2021 della medesima Corte felsinea, che invece aveva deciso per la consegna. Con riferimento alla verifica delle condizioni di detenzione in relazione alla tutela dei diritti derivanti dal fatto che TONUZI Anxhela è madre di tre minori, in età compresa tra i tre ed i dieci anni, la Sesta Sezione aveva valutato la fondatezza del ricorso nella parte in cui aveva ""contestato l'insufficienza delle informazioni rese dall'autorità belga alla Corte di appello, in quanto queste sarebbero del tutto generiche e non ""individualizzanti"", soprattutto in considerazione del fatto che non viene in alcun modo preso in considerazione il ruolo di madre della ricorrente""; e ciò perché ""la sentenza impugnata si limita a dar conto del fatto che la normativa belga consente una revisione periodica della misura cautelare adottata e che, astrattamente, è contemplata la possibilità di accedere a misure cautelari attenuate"". Il Giudice di legittimità, premessa l'insussistenza nella specie del ""motivo di rifiuto obbligatorio della consegna nel caso in cui la persona richiesta sia madre di prole di età inferiore a tre anni con lei convivente"", poiché ""il figlio minore della Tonuzi risulta - per quanto indicato dalla stessa ricorrente - aver già compiuto tre anni"", aveva ravvisato ""l'esigenza di verificare se la normativa in tema di MAE consenta ugualmente di dar rilievo alle specifiche esigenze di tutela derivante dal ruolo di madre della persona richiesta"". A tal fine aveva richiamato un precedente in tema di estradizione (Sez. 6, n.1677 dell'11/12/2019, dep. 2020, Kurti, Rv. 278216), nel senso della ""verifica che lo specifico trattamento penitenziario cui sarebbe sottoposta l'estradanda consenta la salvaguardia dell'integrità psicofisica del minore"", e ""precedenti pronunce"" che avevano ""sottolineato come l'accoglimento della domanda di estradizione nei confronti di madre di prole di età inferiore a tre anni presuppone che il regime carcerario dello Stato richiedente presenti meccanismi di tutela comunque funzionali a salvaguardare l'integrità psicofisica del minore, oltre che dello stesso genitore e dell'intera famiglia, secondo un modello analogo a quello stabilito dalla corrispondente normativa italiana nella materia (Sez. 6, 46444 del 26/11/2009, P.G. in proc. Benevides, Rv. 245487)"". L'ulteriore sviluppo di tale principio da parte della S.C. era andato nel senso che ""qualora la legislazione dello Stato richiedente non contempli alcuna tutela del diritto dei figli a non essere privati del ruolo della madre, secondo modalità comparabili a quelle previste dall'ordinamento interno, si porrebbe il fondato dubbio dell'incompatibilità di tali previsioni con i principi - anche di rilievo costituzionale (artt. 29, 30 e 31 Cost.) - che nel nostro ordinamento 9 salvaguardano l'integrità psicofisica del minore, oltre che dello stesso genitore e dell'intera famiglia. Ove l'ordinamento estero non garantisca adeguatamente la posizione dei figli di madri detenute, infatti, andrebbe a ledere diritti che tutelano l'individuo e la famiglia, previsti sia dalla Costituzione che dalla CEDU, il che imporrebbe il rifiuto della consegna quanto meno ai sensi dell'art. 2, I. n. 69 del 2005. Al contempo, il disconoscimento di istituti a tutela delle detenute madri ben potrebbe dar luogo a vere e proprie forme di trattamenti inumani e degradanti, rendendo operante il motivo di rifiuto della consegna disciplinato dall'art. 18, comma 1, lett. h), I. n. 69 del 2005. In tale contesto, assume valore di parametro di riferimento il dettato dell'art. 275, comma 4, cod. proc. pen., lì dove prevede il divieto di disporre la custodia cautelare in carcere nei confronti di madre di prole di età non superiore a sei anni. (...) Quanto detto consente di affermare che il MAE emesso nei confronti di madre di prole di età compresa tra tre e sei anni, impone una approfondita verifica in ordine alle condizioni di detenzione, dovendosi accertare se il paese richiedente preveda meccanismi di tutela comunque funzionali a salvaguardare l'integrità psicofisica del minore, oltre che dello stesso genitore e dell'intera famiglia, secondo un modello analogo a quello stabilito dalla corrispondente normativa italiana in materia, in modo tale da escludere che l'applicazione della misura cautelare si risolva in un trattamento inumano o degradante per la madre, nella misura in cui viene privata del rapporto con i figli e del loro accudimento, nonché in una lesione del diritto dei figli a ricevere la necessaria assistenza materna e familiare costituzionalmente garantita"". La conclusione era stata che, poiché ""nell'ordinamento interno, l'art. 275, comma 4, cod. proc. pen. prevede il divieto di disporre la custodia cautelare in carcere, se non a fronte di esigenze cautelari eccezionali, nei confronti madre di prole di età non superiore a sei anni"", e ""l'ordinamento carcerario (...) disciplina plurimi istituti a tutela della maternità, quali la detenzione domiciliare speciale e l'assistenza all'esterno dei figli minori"", (...) pur non essendo richiesto che l'ordinamento dello Stato richiedente preveda le medesime tutele, è comunque necessario verificare se vi sia una normativa quanto meno equivalente a quella interna ed in concreto idonea a perseguire quella medesima finalità di salvaguardia dell'interesse del minore. Sulla base delle considerazioni svolte, si ritiene che le informazioni valorizzate dalla Corte di appello siano del tutto generiche, in quanto non espressamente calibrate rispetto alla posizione della Tonuzi, non essendo noto il trattamento cautelare riservato alla predetta, con specifico riguardo alle necessarie esigenze di salvaguardia del diritto dei minori a mantenere il rapporto con la madre. In particolare, non è dato sapere se l'ordinamento belga preveda delle limitazioni alla sottoposizione a custodia 3 cautelare nei confronti di madre di prole in tenera età, né se il regime detentivo consente ed in che misura l'accudimento della prole e l'esercizio del diritto di visita"". L'annullamento con rinvio era stato pertanto disposto ""al fine di consentire l'acquisizione di informazioni complete e di procedere alla rinnovata valutazione in ordine alla compatibilità tra la tutela dei diritti della madre e dei minori e la disciplina belga"". 3. Con ordinanza del 15 luglio 2021 la Corte territoriale ha chiesto, per il tramite del Ministero della Giustizia, all'Autorità giudiziaria che aveva emesso il m.a.e. informazioni ""sulle disposizioni dell'ordinamento dello Stato richiedente in ordine alle modalità di esecuzione della custodia cautelare di madri di figli minori di anni 6 e, in particolare, se sia previsto il divieto di disporre la custodia cautelare in carcere, se non a fronte di esigenze cautelari eccezionali""; e ancora, ""se, in ipotesi di sottoposizione a custodia cautelare in carcere, siano previste modalità di esecuzione della misura cautelare idonee a tutelare il diritto della madre a non essere privata del rapporto con i figli e del loro accudimento, nonché quello dei figli a ricevere la necessaria assistenza materna e familiare costituzionalmente garantita"". Ricevute dall'A.G. belga le notizie in data 15 novembre 2021; la Corte d'appello di Bologna, premesso di non ricavare da esse l'esistenza in Belgio di una disposizione analoga a quella di cui all'art. 274 co. 4 cod. proc. pen., e quindi che non vi fossero il divieto di custodia cautelare per le madri di prole fino a sei anni previsto dalla legge italiana, né la possibilità di ammissione alla detenzione domiciliare motivata dalla condizione di madre di prole minorenne, né che forme di trattamento carcerario individualizzato per la consegnanda, rifiutava la consegna. 4. Avverso quest'ultimo provvedimento, il Procuratore Generale della Corte felsinea ha proposto ricorso per cassazione, deducendo i seguenti motivi: come primo, l'erronea applicazione degli art. 16 e 18 della legge n. 69/2005 per violazione di legge. Dopo aver riassunto la vicenda, sostiene che le informazioni date alla Corte d'appello dall'Ufficio del P.M. di Hall-Vilvoorde in realtà non hanno risposto a quanto richiesto perché hanno fatto riferimento esclusivo al trattamento delle madri di prole in età inferiore a tre anni, e nulla hanno riferito (se non in termini del tutto generici) per il caso del figlio in età compresa fra tre e sei anni. Ne segue che, essendo presumibile che l'A.G. belga non abbia compreso l'oggetto delle notizie domandate, la Corte territoriale avrebbe dovuto chiedere nuove informazioni, tenuto conto che il reciproco riconoscimento dei provvedimenti giudiziari nell'area di operatività del m.a.e. va nella direzione di dare esecuzione al mandato, e che i livelli di tutela fra gli Stati 4 membri non devono essere necessariamente i medesimi, pur nel rispetto dei principi di cui all'art. 2 della legge n. 69/2005; come secondo, la carenza e la illogicità della motivazione in relazione all'art. 275 co. 4 cod. proc. pen. poiché, qualora fosse ragionevole l'integrale equiparazione fra ordinamenti, comunque la Corte di Bologna non ha spiegato le ragioni di carenza delle esigenze cautelari di eccezionale rilevanza. 4. Il difensore di TONUZI Anxhela ha fatto pervenire memoria scritta con la quale, dopo aver riassunto l'iter del provvedimento, ha rilevato anzitutto l'inammissibilità del ricorso del P.G., poiché esso sarebbe stato inoltrato oltre i termini consentiti dalla legge: risulta depositato nella Cancelleria della Corte di Appello di Bologna alla data del 7/12/2021, in violazione del termine previsto dall'art. 22 della legge n.69/2005, che è di cinque giorni, mentre l'udienza è stata celebrata il 30 novembre 2021. Nel merito, ha contestato la tesi del P.G. secondo cui la Corte di Appello di Bologna avrebbe dovuto richiedere ulteriori informazioni, visto che le risposte fornite dallo Stato richiedente non erano state adeguate. Sostiene infatti che l'A.G. italiana ha mostrato molta collaborazione con Belga, tanto da aver atteso le informazioni a essa richieste più volte, e da aver accettato la scadenza dei termini previsti per decidere; aggiunge che se l'A.G. belga avesse avuto un effettivo e concreto interesse alla consegna, sicuramente si sarebbe attivata tempestivamente o quantomeno avrebbe fornito in modo specifico le informazioni più volte sollecitate. A proposito poi dell'assenza nell'ordinamento belga di una disciplina analoga a quella di cui all'art. 275 co. 4 cod. proc. pen., osserva come la Corte bolognese abbia rifiutato la consegna di Tonuzi Anxhela sulla base non già esclusivamente di tale carenza, bensì di una motivazione più complessa e articolata e alla luce degli art. 2 e 18 della L. n.69/2005. Ne consegue che la mancanza di motivazione lamentata sul punto dal P.G. non ha ragion d'essere, e peraltro ""la carenza e l'illogicità della motivazione"" non rientra tra i motivi di ricorso per Cassazione, relativamente alla materia M.A.E. Alla stregua di ciò, insiste perché il ricorso del P.G. sia dichiarato inammissibile o comunque che sia rigettato. CONSIDERATO IN DIRITTO 1. Il ricorso è fondato e va accolto, alla stregua di quanto segue. 2. Va detto preliminarmente, in relazione a quanto osservato dalla difesa di TONUZI nella memoria cui si è fatto cenno, che il ricorso del P.G. non è tardivo. Il d. Igs. 2 febbraio 2021, n. 10, all'art. 28 prevede la prosecuzione con la previgente disciplina dei procedimenti già pendenti alla data della sua entrata in vigore (20 febbraio 2021), dovendo intendersi per tali, quelli nei quali, a quella 5 data, la Corte di appello abbia già ricevuto il mandato di arresto europeo o la persona richiesta in consegna sia stata già arrestata. Nel caso in esame la ricorrente è stata arrestata il 22 gennaio 2021, in quanto destinataria di M.A.E. emesso 1'8 gennaio 2021; ne consegue che non trovano applicazione le disposizioni del d. Igs. citato, che ha modificato l'art. 22, comma 1, legge n. 69 del 2005, prevedendo che il ricorso per cassazione contro la sentenza che dispone la consegna debba essere proposto entro cinque giorni dalla conoscenza legale del provvedimento e non più, come in precedenza, entro dieci giorni da tale provvedimento. La Corte di appello di Venezia ha emesso la sentenza impugnata il 30 novembre 2021 e il ricorso è stato depositato presso la Procura Generale di Bologna il 7 dicembre 2021 ed è pervenuto alla Corte di appello di Bologna lo stesso giorno e, dunque, nel termine di dieci giorni previsti dalla legge dalla data della lettura della sentenza avvenuta appunto il 30 novembre 2022. Occorre, infatti, osservare, che in tema di mandato di arresto europeo, il ricorso per cassazione contro il provvedimento che decide sulla consegna deve necessariamente pervenire - anche a mezzo posta - nella cancelleria del giudice che lo ha emesso, posto che, diversamente, verrebbero vanificate le esigenze di speditezza costituenti la ratio isPiratrice del sottosistèma normativo relativi) all'istituto in oggetto (Sez. F, n. 23953 del 20/08/2020, Fiore, Rv. 279546, Conf. Sez. F., n. 23954 del 20/08/2020). 3. Ciò posto deve altresì precisarsi che la legge n. 69/2005 consente di proporre l'impugnazione ""anche per il merito"", dunque in deroga al limite ordinario di disamina di questa S.C.: il che vuol dire che sono deducibili pure i vizi attinenti alla contraddittorietà, all'illogicità e alla carenza di motivazione. Va poi considerato che, fra i principi alla base della Decisione quadro del Consiglio dei Ministri della Giustizia e dell'Interno dell'Ue 2002/584/GAI, relativa al mandato d'arresto europeo e alle procedure di consegna tra Stati membri, enunciati nei ""considerando"", vi è - al § 6 - che il M.A.E. ""costituisce la prima concretizzazione nel settore del diritto penale del principio di riconoscimento reciproco che il Consiglio europeo ha definito il fondamento della cooperazione giudiziaria"", e che (§ 10) il suo meccanismo ""si basa su un elevato livello di fiducia tra gli Stati membri"". La conseguenza di tale ""elevato livello di fiducia"" è che, nel rispetto dei diritti fondamentali di cui alla Convenzione EDU, e in particolare dell'art. 6 di essa, la mutua cooperazione andrebbe il più possibile perseguita non già enfatizzando, bensì componendo, nei limiti in cui è possibile, le differenze ancora esistenti fra gli ordinamenti degli Stati appartenenti all'UE. 6 A questi criteri non appare essersi uniformata la Corte d'appello di Bologna, chiamata da questa S.C. con la pronuncia prima menzionata a svolgere gli accertamenti necessari per dare esecuzione al M.A.E. Alla risposta evidentemente generica fornita dall'A.G. istante - che nel caso in esame non ha dato conto del regime penitenziario riguardante la madre di un bambino in età compresa fra tre e sei anni -, non è seguita una replica che sottolineasse con maggiore precisione le notizie che si intendeva acquisire. Di contro, la Corte territoriale si è limitata a constatare l'inesistenza in Belgio di una disposizione analoga a quella dell'art. 275 co. 4 cod. proc. pen., come se la logica della mutua cooperazione implicasse l'assoluta sovrapponibilità degli istituti, in questo caso processuali, e non invece la necessità di verificare la compatibilità fra istituti differenti. È in tale direzione che si orienta, in modo consolidato e condiviso, questa S.C., allorché a proposito della comparazione fra i diversi riti dei vari ordinamenti afferma (cf. Sez. 6 sentenza n. 2739 del 22/01/2020 dep. 23/01/2020 Rv. 278129 imputato Boyko Taras), che ""in tema di mandato di arresto europeo, la mancata previsione, nello Stato di emissione, di limiti massimi della carcerazione preventiva non legittima il rifiuto della consegna di cui all'art. 18 lett. e), della legge 22 aprile 2005 quando l'autorità giudiziaria italiana verifichi che l'ordinamento dello Stato richiedente prevede un termine di durata della custodia fino alla sentenza di condanna di primo grado o, in mancanza, meccanismi processuali che assicurino, con cadenze predeterminate, un controllo giurisdizionale funzionale alla legittima prosecuzione della custodia o alla sua estinzione"". Ovvero quando, sempre sul M.A.E., aggiunge che (cf. Sez. 6, Sentenza n. 4528 del 27/01/2012 dep. 02/02/2012 Rv. 251959 imputato Baldi) ""non è richiesto, ai fini della decisione sulla consegna, che l'ordinamento dello Stato emittente presenti le stesse garanzie dell'ordinamento italiano in tema di ""giusto processo"", ma è necessario che esso rispetti i relativi principi garantiti dalle Carte sovranazionali, ed in particolare dall'art. 6 della Convenzione europea per i diritti dell'uomo, cui si richiama l'art. 111 Cost."" Venendo più specificamente alla questione riguardante ""la condizione di madre di prole di età che, anche se superiore ai tre anni, necessiti di continua assistenza materiale ed affettiva"", questa S.C. (cf. Sez. 6 sentenza n. 41642 del 03/10/2013 dep. 08/10/2013 Rv. 256277 imputato Witoszek), pronunciando in materia di estradizione, ha ritenuto ""che la consegna sia subordinata all'esistenza nel Paese richiedente di garanzie idonee ad assicurare i contatti dell'estradanda con i figli con modalità sia pure non corrispondenti a quelle previste dall'ordinamento penitenziario italiano, ma comunque tali da 7 salvaguardare l'integrità psicofisica del minore, del genitore e della stessa famiglia"". Costituisce invero principio generale dell'ordinamento italiano assicurare la tutela dell'interesse del bambino (v. per tutte Sez. 6, n. 20147 del 10/03/2010, Say, n.m.; Sez. 6, n. 12498 del 04/12/2007, dep. 2008, Kochanska, Rv. 239145), tanto che la legge n. 69/2005 all'art. 18 lett. p) prevede per il M.A.E. un caso di divieto di consegna della madre con prole convivente di età inferiore ai tre anni. L'esigenza primaria di protezione dell'interesse del minore è stata affermata in vari testi sovrannazionali, tra cui la Convenzione sui diritti dell'infanzia del 20 novembre 1989, ratificata e resa esecutiva in Italia dalla legge 27 maggio 1991, n. 176 (v. in particolare art. 9), e la Carta dei diritti fondamentali dell'Unione Europea, adottata il 7 dicembre 2000 (v. l'art. 24), e trova varie applicazioni nella normativa interna: alla richiamata disciplina sul mandato di arresto europeo, si affiancano l'art. 28 d.lgs. 25 luglio 1998, n. 286, in materia di disposizioni concernenti la disciplina dell'immigrazione, gli art. 146 co. 1 n. 2 e 147 co. 1 n. 3, cod. pen., sul rinvio obbligatorio o facoltativo della esecuzione della pena, il già menzionato art. 275 co. 4 cod. proc. pen., a proposito della misura cautelare in carcere, e gli art. 11 e 47-quinquies ord. pen., relativamente alle detenute madri. Se la condizione di madre di prole convivente di età inferiore a tre anni è stato considerata causa di rifiuto della consegna dall'art. 18 lett. p) della legge n. 69/2005, quella di madre di prole di età che, pur se superiore ai tre anni, necessiti di una continua assistenza materiale e affettiva, come nel caso in esame, impone che la consegna sia subordinata alla esistenza nell'ordinamento del Paese richiedente di garanzie idonee ad assicurare che durante il periodo di detenzione la madre possa mantenere idonei contatti con i figli in tenera età, sia pure con modalità non necessariamente corrispondenti a quelle previste dall'ordinamento penitenziario italiano. Rileva che sia salvaguardata l'integrità psicofisica non solo del minore, che altrimenti resterebbe privato del rapporto affettivo con la madre in una fase delicata della sua esistenza, bensì pure dello stesso genitore (cf. Sez. 6, n. 40289 del 05/10/2012, Say, Rv. 253775; Sez. 6, n. 46444 del 26/12/2009, Benevides, Rv. 245487; Sez. 6, n. 25845 del 11/06/2007, Voina, Rv. 236864; Sez. 6, n. 24762 del 08/05/2007, Sava, Rv. 237183; Sez. 6, n. 40612 del 31/10/2006, Sochiu, Rv. 235444). Il precedente annullamento era finalizzato esattamente a ricevere assicurazione dell'esistenza nell'ordinamento belga di una normativa ordinata a una tutela effettiva dei minori, anche oltre i tre anni di età, attraverso una interlocuzione efficace e puntuale fra le A.G.: essa è nella specie mancata, poiché lo scambio cartolare di domanda di notizie e di risposta, con la 8 mediazione dei Ministeri della Giustizia, si è risolta in una esposizione generica da parte dell'A.G. belga, rispetto alla quale la Corte d'appello non è andata oltre, di fatto sottraendosi a una collaborazione. Tale normativa, come correttamente osserva il ricorrente, non deve necessariamente corrispondere a quella prevista dall'art. 275 co. 4 cod. proc. pen., poiché, per quanto prima illustrato, la mutua collaborazione fra gli Stati dell'UE non impone identità di ordinamenti, bensì comune rispetto dei principi fondamentali della Convenzione EDU. È in tal senso fondato anche il secondo motivo del ricorso del P.G. bolognese, allorché sottolinea che la Corte territoriale, dopo avere erroneamente cercato di rintracciare nel sistema giudiziario belga una norma simile a quella da ultimo menzionata, non ha operato poi una ricerca in ordine alla intensità delle esigenze cautelari. L'annullamento della sentenza impugnata è accompagnato dal rinvio ad altra sezione della Corte d'appello di Bologna per l'acquisizione degli elementi mancanti e per una valutazione coerente con la motivazione fin qui articolata. P.Q.M. Annulla la sentenza impugnata e rinvia per nuovo giudizio ad altra sezione della Corte di appello di Bologna. Così deciso a Roma il 22 dicembre 2021 Il consigliere estensore Giuseppina Anna Rosaria Pacilli i I i ",23104
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s40@a2021@n47011@tS.clean.pdf,"SENTENZA sul ricorso proposto da: IULIANO NADIA N. IL 28/09/1980 avverso la sentenza n. 317/2019 CORTE APPELLO di CAMPOBASSO, del 15/12/2020 visti gli atti, il provvedimento impugnato e il ricorso; udita la relazione svolta dal Presidente DONATELLA FERRANTI; Penale Sent. Sez. 4   Num. 47011  Anno 2021Presidente: FERRANTI DONATELLARelatore: FERRANTI DONATELLAData Udienza: 17/12/2021RITENUTO IN FATTO 1.La Corte di Appello di Campobasso confermava la sentenza del Tribunale di Campobasso del 13.05.2019 , che condannava Iuliano Nadia alla pena complessiva di mesi cinque e giorni dieci di reclusione ed euro 170,00 di multa, in relazione al reato di cui all'art.95 D.P.R. 30.05.2002 n.115, e dichiarava la falsità della dichiarazione sostitutiva di certificazione finalizzata ad ottenere l'ammissione al gratuito patrocinio, ove si attestava falsamente la sussistenza delle condizioni di reddito previste per l'ammissione, lasciando in bianco lo spazio del modulo della domanda relativo alla indicazione del reddito percepito. Risultava invece che nell'anno fiscale di riferimento, il 2013, il nucleo della Iuliano aveva percepito un reddito pari a 19.310,19 sicchè tale reddito superava quello previsto per l'ammissione al beneficio. Veniva altresì disposta la correzione degli errori materiali contenuti nell'imputazione originaria della sentenza appellata nel senso che laddove la data di presentazione dell' istanza di ammissione al patrocinio a spese dello stato è indicata in 23.06.2015 deve intendersi scritto e leggersi il ""23.06.2014"" e là dove al terzo rigo è scritto ""nell'ambito del procedimento n. 183/2016 del Tribunale di Sorveglianza deve intendersi scritto "" nell'ambito del procedimento n. 349/2014 del Tribunale di Sorveglianza. 1.1. La Corte territoriale motivava sulla base della accertata falsità della dichiarazione reddituale per l'anno 2013 a fronte dell'istanza depositata in data 23.06.2014 che, lasciando in bianco l'apposito spazio dedicato alla precisazione del reddito percepito, di fatto aveva rappresentato una falsa situazione reddituale ( fol 7 e 11). 2.Proponeva ricorso Iuliano Nadia attraverso il difensore, deducendo i seguenti motivi: I) violazione di legge per essere stata pronunciata una sentenza per un fatto diverso da quello contestato. Lamenta che la Corte di appello ha utilizzato illegittimamente il procedimento della correzione di errore materiale per riscrivere il capo di imputazione modificando in maniera essenziale il fatto contestato; II) violazione di legge per aver il Giudice di appello esercitato una potestà che non le competeva in quanto riservato solo al Pubblico ministero titolare dell'esercizio dell'azione penale; III) vizio di motivazione con riferimento alla ritenuta sussistenza del reato riferito all'istanza datata 23.06.2014 nonostante che il decreto di fissazione del procedimento 349/2014 era del 25.03.2015. Inoltre lamenta che è stata 2 ritenuta la falsità della dichiarazione che ha lasciato in bianco l'indicazione del reddito mentre in realtà l'unica dichiarazione apposta riguardava di versare in disagiate condizioni economiche. Considerato in diritto 1.1 motivi del ricorso che possono essere trattati congiuntamente sono infondati al limite dell'inammissibilità in quanto reiterano le medesime censure già proposte in appello. La Corte territoriale con accertamento di fatto, adeguatamente motivato e privo di vizi di manifesta illogicità, insuscettibile pertanto di essere sindacato in sede di giudizio dei legittimità, (fol 9) ha affermato che dall' esame degli atti e in particolare del corpo di reato risulta che la Iuliano ha presentato l'istanza di ammissione apponendo la data del 23.06.2014, e che, solo per un errore materiale del cancelliere, riportato per una svista nell'originario capo di imputazione, è stato attestato il deposito il 23.06.2015; analogo errore materiale ha riguardato il procedimento del Tribunale di sorveglianza n.183/2016 ( elemento peraltro non essenziale e comunque indifferente per la sussistenza del fatto reato e la salvaguardia dei diritti di difesa dell' imputata), indicato nell'originaria imputazione. La Corte territoriale ha chiarito e ricostruito attraverso l'esame degli atti processuali, conosciuti dalla difesa, la riferibilità dell'istanza di ammissione al beneficio al procedimento 349/2014 del Tribunale di sorveglianza che, con l'ordinanza n.356/15 del 29.09.2015 depositata il 15.10.2015, aveva ammesso con riserva la Iuliano; successivamente lo stesso il Tribunale di sorveglianza in data 15.06.2016 ha disposto la revoca del provvedimento di ammissione relativo all'istanza del 23.06.2014 nel procedimento SIUS n.2014/349, avente ad oggetto la concessione della misura alternativa della detenzione domiciliare ( fol 10). La Corte distrettuale ha dato piena applicazione al principio di diritto condiviso da questo Collegio e richiamato da varie pronunce di questa Corte ( Cfr. Sez. 3 - , n. 29405  del 04/04/2019 Ud. (dep. 05/07/2019 ) Rv. 276547 - 01) secondo cui la precisazione della data di commissione del reato, nel caso di specie la correzione della data di presentazione della data di presentazione di ammissione al beneficio, non integra una modifica del capo di imputazione in quanto non tocca il nucleo sostanziale dell'addebito, e non incide sulla possibilità di individuazione del fatto da parte dell'imputato e sul conseguente esercizio del diritto di difesa proprio in quanto quanto al tale l'errore era chiaramente evincibile e desumibile dagli atti processua li. Va ricordato il principio di diritto che le Sezioni unite della Corte hanno affermato intema di correlazione tra imputazione contestata e sentenza (Sez. U, n. 36551 del 15/07/2010, Carelli, Rv. 248051 - 01), principio che è pienamente applicabile anche al caso omologo della mera modifica dell'imputazione, in quanto finalizzato ad ottenere una pronuncia del giudice che sia rispettosa del suddetto principio di correlazione in maniera che vi sia esatta corrispondenza tra chiesto e pronunciato e l'imputato sia posto in condizione di esercitare pieno iure il diritto di difesa costituzionalmente garantito. Secondo il principio affermato dalle Sezioni unite Carelli e, in precedenza, già declinato dalle Sezioni unite Di Francesco (Sez. U, n. 16 del 19/06/1996, Di Francesco, Rv. 205619 - 01), si deve ritenere che, ai fini della modifica dell'imputazione, per aversi mutamento del fatto, occorre una trasformazione radicale, nei suoi elementi essenziali, della fattispecie concreta nella quale si riassume l'ipotesi astratta prevista dalla legge, in modo che si configuri un'incertezza sull'oggetto dell'imputazione da cui scaturisca un reale pregiudizio dei diritti della difesa, con la conseguenza che l'indagine volta ad accertare se vi sia stata vera e propria modifica dell'imputazione non si esaurisce nel pedissequo e mero confronto puramente letterale fra imputazione originaria e imputazione successivamente corretta perché, vedendosi in materia di garanzie e di difesa, la violazione è del tutto insussistente quando l'imputato, attraverso l'iter del processo, sia venuto a trovarsi nella condizione concreta di difendersi in ordine all'oggetto dell'imputazione. Con specifico riferimento poi alla modifica della data di consumazione del reato, la giurisprudenza di legittimità ha avuto modo di affermare che la precisazione della data di commissione del reato, consistente nella diversa indicazione del tempus commissi delicti, non costituisce modifica dell'imputazione, rilevante ex art. 516 cod. proc. pen., allorché non comporti alcuna significativa modifica della contestazione, la quale resti immutata nei suoi tratti essenziali, così da non incidere sulla possibilità di individuazione del fatto da parte dell'imputato e sul conseguente esercizio del diritto di difesa (Sez. 5, n. 48879 del 17/09/2018, L., Rv. 274159 - 02; Sez. 5, n. 4175 del 07/10/2014, Califano, Rv. 262844 - 01; Sez. 5, n. 48727 del 13/10/2014, Ranieri, Rv. 261229 - 01).- In altri termini, sia la correzione della data del commesso reato e sia la correzione del nome dell'acquirente della sostanza stupefacente sono stati ritenuti meri errori materiali improduttivi, in quanto tali, di recare lesione al diritto di difesa che aveva potuto perciò pienamente dispiegarsi per il semplice fatto che fosse indiscutibile, sulla base degli atti processuali conosciuti dalla difesa, quale fosse l'episodio della vita dal quale l'imputata si doveva 4 concretamente difendere tanto più che l'istanza di ammissione al beneficio era stata presentata e datata dalla stessa. La lesione del diritto di difesa come affermato dalla giurisprudenza di legittimità deve essere ancorata ad un concreto pregiudizio subito, pregiudizio che, non verificandosi automaticamente, non è sufficiente evocare in astratto, con l'atto di impugnazione, ma che è necessario indicare in concreto, in maniera che il giudice possa effettivamente valutare se l'imputata, diversamente da quanto ritenuto nei precedenti gradi del processo, sia venuto o meno a trovarsi nella condizione concreta di potersi difendersi in ordine all'oggetto dell'imputazione. In buona sostanza - in presenza di una correzione del capo di imputazione eseguita nel corso del processo e che, a condizioni esatte, è consentita ai sensi dell'articolo 130 del codice di procedura penale - la difesa dell'imputato, qualora assuma, con l'atto di impugnazione della sentenza, che non si tratti di una correzione bensì di una modifica dell'imputazione, ai sensi dell'articolo 516 del codice di procedura penale, è gravata di un onere di allegazione specifico, non perciò meramente generico ed assertivo, circa il concreto pregiudizio subito e in mancanza del quale il motivo è del tutto infondato. La Corte territoriale ha motivato in maniera logica e coerente la piena di prova circa la sussistenza del fatto reato di cui all'art. 95 d.P.R. n.115/2002 che  si consuma con la presentazione falsa o la omissione delle dichiarazioni o delle comunicazioni per l'attestazione di reddito necessarie per l'ammissione al patrocinio a spese dello Stato o per il mantenimento del beneficio con la consapevolezza e volontà della falsità, senza che assuma rilievo la finalità di conseguire un beneficio che non compete. Ha desunto infatti il dolo generico e non una semplice leggerezza ovvero una negligenza dell'agente proprio dalle modalità concrete dell'istanza laddove consapevolmente è stata lasciata in bianco lo spazio dedicato all'indicazione del quantum di reddito familiare omettendo di dichiarare il reddito percepito che non avrebbe dato diritto all'ammissione del beneficio. Sul punto la ricorrente non ha addotto alcun elemento concreto volto a giustificare tale comportamento avendo incentrato la difesa unicamente con riferimento alla pretesa diversità del fatto contestato rispetto a quello ritenuto in sentenza e in particolare alla data di presentazione della istanza e quindi all'anno fiscale di riferimento. 5 < Al rigetto del ricorso segue la condanna della ricorrente al pagamento delle spese processuali. P.Q.M Rigetta il ricorso e condanna la ricorrente al pagamento delle spese processuali. Così deciso il 17.12.2021 ",11176
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46852@tS.clean.pdf,"SENTENZA sui ricorsi proposti da: BORSAN MARICEL nato il 05/02/1996 SOCIO MARIUS nato il 05/02/1996 avverso la sentenza del 28/06/2021 del TRIBUNALE di PAVIA udita la relazione svolta dal Consigliere FRANCESCA PICARDI; lette le conclusioni del PG. Penale Sent. Sez. 4   Num. 46852  Anno 2021Presidente: FERRANTI DONATELLARelatore: PICARDI FRANCESCAData Udienza: 17/12/2021RITENUTO IN FATTO E CONSIDERATO IN DIRITTO 1.11 Tribunale di Pavia, con sentenza ex art. 444 cod.proc.pen., su richiesta concorde delle parti, ha applicato a Borsan Maricel e Socio Marius la pena di anni 3 e mesi 8 di reclusione ed euro 1.000,00 di multa per numerosi reati di furto pluri-aggravato. 2. Borsan Marciele e Socio Marius, a mezzo del difensore, hanno proposto ricorso per cassazione, lamentando: 1) la violazione degli artt. 143, 178 lett. c, cod.proc.pen. in relazione all'art. 24 Cost., in quanto, pur non essendo gli stessi in grado di comprendere perfettamente la lingua italiana, non sono stati assistiti da un interprete e la sentenza non è stata loro tradotta in lingua rumena o altra lingua a loro conosciuta; 2) la mancanza, contraddittorietà e manifesta illogicità della motivazione della sentenza che, in alcuni tratti, è incomprensibile, essendo stata redatta a mano, e, comunque, del tutto carente di argomentazioni in ordine alla mancata applicazione dell'art. 129 cod.proc.pen. 3. La Procura Generale presso la Corte di cassazione ha concluso per l'inammissibilità dei ricorsi. 4. I ricorsi sono inammissibili, atteso che le censure formulate, con cui si è denunciata la mancata traduzione della sentenza in lingua comprensibile all'imputato ed il difetto di motivazione, non sono riconducibili a quelle oggi consentite ai sensi dell'art. 448, comma 2-bis, cod.proc.pen., nella nuova formulazione, in base alla quale il p.m. e l'imputato possono proporre esclusivamente i motivi attinenti all'espressione della volontà dell'imputato, al difetto di correlazione tra la richiesta e la sentenza, all'erronea qualificazione giuridica del fatto e all'illegalità della pena o della misura di sicurezza. 5. In ordine alla prima censura occorre precisare che nel ricorso non risulta prospettato, in modo chiaro ed esplicito, che l'asserita violazione processuale abbia inciso sulla libera determinazione degli imputati e sull'espressione della loro volontà. Va, peraltro, richiamato quell'orientamento giurisprudenziale secondo cui l'accesso al cd. ""patteggiamento"" preclude all'imputato alloglotta, che non conosca la lingua italiana, la possibilità di eccepire la nullità derivante dalla mancata traduzione di una parte degli atti del procedimento (Sez. 2, n. 6575 del 02/02/2016 cc. - dep. 18/02/2016, Rv. 266198 - 01). Tale arresto, formatosi anteriormente alla recente riforma, che ha limitato le doglianze proponibili, resta confermato anche oggi. L'applicazione concordata della pena postula la rinunzia a fare valere eventuali nullità, diverse da quelle attinenti alla richiesta di patteggiamento e al consenso ad essa prestato, perché le dette nullità se verificatesi, devono ritenersi superate dall'accordo intervenuto tra le parti. Il giudizio di applicazione della pena deve, infatti, considerarsi svincolato dalla specificità delle forme processuali nel corso delle quali esso si è innestato. Da ciò consegue, con specifico riferimento al caso in esame, che l'accesso al rito alternativo del c.d. ""patteggiamento"" preclude all'imputato alloglotta, che non conosca la lingua italiana, la possibilità di eccepire la nullità derivante dalla mancata traduzione di parte degli atti del procedimento, anche perché proprio la libera scelta del rito lascia presupporre la 1 conoscenza effettiva del contenuto di tali atti da parte dell'imputato e il pieno rispetto, sotto tale profilo, del diritto di difesa. Deve, inoltre, aggiungersi che, in tema di traduzione degli atti, ex art. 143 cod. proc. pen., come modificato dal d.lgs. n. 32 del 2014, il diritto all'assistenza all'interprete non discende automaticamente dallo ""status"" di straniero o apolide, ma richiede l'ulteriore presupposto indefettibile dell'accertata incapacità di comprensione della lingua italiana (Sez. 2, n. 30379 del 19/06/2018 ud.- dep. 05/07/2018, Rv. 273246 - 01). Tale presupposto è stato dedotto nel ricorso in modo vago ed impreciso e non auto-sufficiente, non essendo stati né trascritti né allegati gli atti del processo da cui esso emergerebbe. Infine, va ribadito che la mancata traduzione della sentenza nella lingua nota all'imputato alloglotta non integra un'ipotesi di nullità ma, se vi è stata specifica richiesta di traduzione ovvero questa è stata disposta dal giudice, i termini per impugnare decorrono dal momento in cui la motivazione della decisione sia stata messa a disposizione dell'imputato nella lingua a lui comprensibile e, pertanto, il motivo di impugnazione dedotto sul punto ha l'unico effetto di consentire la regolarizzazione dell'eventuale omissione e rimettere l'imputato in termini (Sez. 2, n. 45408 del 17/10/2019 ud. - dep. 07/11/2019, Rv. 277775 - 01). Sez. 5, n. 32878 del 05/02/2019, Molla, Rv. 277111 - 02, ha, peraltro, chiarito che, in tema di traduzione degli atti, in mancanza di elementi specifici indicativi di un pregiudizio in ordine alla completa esplicazione del diritto di difesa, l'omessa traduzione della sentenza di patteggiamento in lingua nota all'imputato alloglotta non integra di per sé causa di nullità della stessa, atteso che, dopo la modifica dell'art. 613 cod. proc. pen., ad opera della legge 23 giugno 2017, n. 103, l'imputato non ha più facoltà di proporre personalmente ricorso per cassazione. La stessa sentenza ha, anche, affermato che non sussiste, in favore dell'imputato alloglotta, l'obbligo di traduzione del decreto di fissazione dell'udienza camerale di definizione del patteggiamento ex art. 447 cod. proc. pen., qualora quest'ultimo consegua all'istanza del difensore di fiducia munito di procura speciale, non configurandosi in tal caso alcuna lesione del diritto di difesa. 6. Alla inammissibilità del ricorso, riconducibile a colpa dei ricorrenti (Corte Cost.sent.n.186/2000), consegue la condanna degli stessi al pagamento delle spese processuali e, non sussistendo ragioni di esonero, di una somma, che congruamente si determina in euro tremila in favore della Cassa delle Ammende. P.Q.M. Dichiara inammissibili i ricorsi e condanna i ricorrenti al pagamento delle spese processuali e della somma di euro tremila ciascuno in favore della Cassa delle ammende. Così deciso in Roma il 17 dicembre 2021 ",6557
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46841@tS.clean.pdf,"SENTENZA sul ricorso proposto da: PATRUNO GIUSEPPE nato a CREMA il 07/03/1990 avverso la sentenza del 24/09/2021 della CORTE APPELLO di FIRENZE visti gli atti, il provvedimento impugnato e il ricorso; udita la relazione svolta dal Consigliere FRANCESCA PICARDI; celebrato il giudizio con le modalità della trattazione scritta. Penale Sent. Sez. 4   Num. 46841  Anno 2021Presidente: FERRANTI DONATELLARelatore: PICARDI FRANCESCAData Udienza: 17/12/2021RITENUTO IN FATTO 1. La Corte di appello di Firenze ha confermato la condanna di Giuseppe Patruno alla pena (sostituita in lavori di pubblica utilità) di 4 mesi di arresto ed euro 1.500,00 di ammenda, oltre alla sospensione della patente per anni 2, per il reato di cui all'art. 186, comma 2, lett. c e 2-sexies cod. strada. 2. Avverso la sentenza ha proposto tempestivo ricorso per cassazione l'imputato, a mezzo del difensore, deducendo l'inosservanza della legge penale in relazione all'art. 379 reg. att. cod.strada ed il vizio di motivazione in ordine alla regolarità delle verifiche periodiche dell'apparecchio utilizzato dagli accertatori, atteso che nella sentenza impugnata sono citati alcuni precedenti, senza alcuna rielaborazione degli stessi e senza effettivamente rispondere alle doglianze difensive, fondate su altro orientamento giurisprudenziale, secondo cui, laddove l'alcoltest risulti positivo, costituisce onere dell'accusa provare il regolare funzionamento dell'etilometro, la sua omologazione e la sua revisione, mentre, nel caso di specie, nel verbale di accertamento non sono stati indicati i dati dell'omologazione e dell'ultima revisione, ma solo, in modo lacunoso ed illogico, la scadenza di quest'ultima (in data successiva a quella della condotta). 3.La Procura Generale presso la Corte di cassazione ha concluso per l'inammissibilità del ricorso. Il ricorrente ha lamentato il mancato rispetto del termine di 30 giorni di cui all'art. 610 cod.proc.pen., senza che ne fosse giustificata la riduzione, nemmeno indicata nell'avviso; ha, pertanto, chiesto rinviarsi l'udienza ed in subordine annullarsi la sentenza in accoglimento del ricorso o per l'intervenuta prescrizione. CONSIDERATO IN DIRITTO 1.In via preliminare deve essere rigettata l'eccezione formulata dal difensore, atteso che il termine di cui all'art. 610 cod.proc.pen. è stato ridotto ai sensi dell'art. 169 disp.att. cod.proc.pen., con provvedimento presidenziale intervenuto in data 19 novembre 2021, prima delle intervenute comunicazioni, avvenute sempre in data 19 novembre 2021. Deve, peraltro, ricordarsi che il provvedimento con il quale viene disposta l'abbreviazione dei termini per il giudizio di cassazione, ai sensi dell'art. 169 disp. att. cod. proc. pen., viene adottato con decreto su richiesta anche di una sola delle parti (Sez. 5, n. 39736 del 10/09/2003, Casini, Rv. 226660 - 01) e che il decreto necessita di motivazione solo laddove la legge lo preveda espressamente, come stabilito dall'art. 125 cod.proc.pen., sicché il ricorrente non può dolersi dell'omessa motivazione. Per completezza va aggiunto che il ricorrente non ha allegato alcun concreto pregiudizio del suo diritto di difesa, in ragione della riduzione di soli due giorni, ed ha, al contrario, formulato articolate conclusioni. Infine, la menzione del provvedimento di 1 riduzione del termine negli avvisi non è prescritta a pena di nullità, sicché non si traduce in un vizio rilevante del procedimento. 2. Il ricorso è inammissibile. 3. Secondo l'orientamento della giurisprudenza di legittimità, in tema di guida in stato di ebbrezza, l'esito positivo dell'alcoltest costituisce prova dello stato di ebbrezza - stante l'affidabilità di tale strumento in ragione dei controlli periodici rivolti a verificarne il perdurante funzionamento successivamente all'omologazione e alla taratura - con la conseguenza che è onere della difesa dell'imputato fornire la prova contraria a detto accertamento, dimostrando l'assenza o l'inattualità dei prescritti controlli, tramite l'escussione del dirigente del reparto addetto ai controlli o la produzione di copia del libretto metrologico dell'etilometro (Sez. 4, n. 25742 del Sez. 4, n. 11679 del 15/12/2020 ud. - dep. 29/03/2021, Ibnezzayer Ahmed, Rv. 280958 - 01). Si è, difatti, specificato che l'onere a carico del pubblico ministero di fornire la prova dell'omologazione dell'etilometro e della sua sottoposizione alle verifiche periodiche previste dalla legge è configurabile nel solo caso in cui l'imputato abbia assolto all'onere di allegazione avente ad oggetto la contestazione del buon funzionamento dell'apparecchio: onere che non può risolversi nella richiesta di essere portato a conoscenza dei dati relativi all'omologazione e alle revisioni, non avendo tali dati di per sè rilievo probatorio ai fini dell'accertamento dello stato di ebbrezza (Sez. 4, n. 33978 del 17/03/2021, Garbin, Rv. 281828 - 01). Il contrapposto orientamento invocato dal ricorrente (Sez. 4, n. 38618 del 06/06/2019, Bertossi, Rv. 27718901; Sez. 4, n. 3201 del 12/12/2019 - dep. 27/01/2020, Santini, Rv. 27803201) risultava, pertanto, già superato all'epoca della proposizione del ricorso. A ciò si aggiunga che, nel caso di specie, la Corte territoriale ha, in modo esaustivo e non illogico, desunto l'omologazione e la regolare revisione dell'etilometro dall'indicazione, nel verbale di accertamento, dell'apparecchio usato e della data di scadenza dell'ultima revisione: difatti, tali dati, contrariamente a quanto prospettato dalla difesa, integrano elementi indiziari sufficienti in assenza di alcun ulteriore elemento probatorio di segno contrario. 4. In conclusione, il ricorso deve essere dichiarato inammissibile ed il ricorrente condannato al pagamento delle spese processuali e, non sussistendo ragioni di esonero, al pagamento della sanzione pecuniaria, che si reputa equo liquidare in euro treila. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende. Così deciso in Roma, il 17 dicenn Il Consigliere estensore Il Presidente ",6112
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46840@tS.clean.pdf,"SENTENZA sul ricorso proposto da: HERRERA ARA LUIS nato a CUSCO( PERU') il 09/08/1970 avverso la sentenza del 10/05/2021 del TRIBUNALE di MILANO visti gli atti, il provvedimento impugnato e il ricorso; udita la relazione svolta dal Consigliere FRANCESCA PICARDI; udite le conclusioni del Proc. Gen., che chiede l'annullamento senza rinvio e dichiararsi non doversi procedere per remissione di querela. udito l'Avv. PIRRO ANTONELLA del foro di MILANO, in difesa di HERRERA ARA LUIS, che chiede l'annullamento senza rinvio della sentenza per l'accettata rimessione di querela ed in subordine l'accoglimento del ricorso. Penale Sent. Sez. 4   Num. 46840  Anno 2021Presidente: FERRANTI DONATELLARelatore: PICARDI FRANCESCAData Udienza: 17/12/2021RITENUTO IN FATTO 1. Il Tribunale di Milano, in riforma della sentenza di primo grado, ha ridotto la provvisionale in favore della parte civile e confermato la condanna di Herrera Jara Luis alla pena di 1.400,00 euro di multa, oltre al risarcimento del danno, nei confronti di Segura Marzal Luis Christian, per il reato di cui all'art. 590, primo comma, cod.pen. (per avere cagionato lesioni a Segura Marzal Luis Christian, durante una partita di calcio amatoriale, in violazione delle norme previste dalla F.I.G.C., intervenendo duramente ed imprudentemente in scivolata sull'avversario, in data 7 maggio 2017). 2. Avverso la sentenza ha proposto tempestivo ricorso per cassazione l'imputato, a mezzo del difensore, deducendo: 1) l'erronea applicazione della legge penale ed il vizio di motivazione in ordine alla scriminante del rischio consentito nello svolgimento dell'attività sportiva, che è stata esclusa in considerazione dell'entità della lesione subita dall'avversario, senza alcuna indagine sulla gravità della condotta, che costituisce, invece, l'unico dato rilevante per verificare se il fatto è penalmente illecito; 2) l'intervenuta rimessione della querela, causa di immediato proscioglimento ex art. 129 cod.proc.pen. 3.La Procura Generale presso la Corte di cassazione ha concluso per l'annullamento senza rinvio della sentenza impugnata. La difesa ha depositato la rimessione della querela con accettazione dell'imputato. CONSIDERATO IN DIRITTO 1. Il secondo motivo, avente ad oggetto l'intervenuta rimessione della querela, è pregiudiziale rispetto al primo, diretto all'assoluzione nel merito (v. Sez. 5, n. 14769 del 10/03/1989, Fossati, Rv. 182419 - 01, allorché la querela non sia stata validamente proposta, la conseguente declaratoria di impromuovibilità dell'azione penale prevale sia su quella conseguente ad estinzione del reato, sia su quella assolutoria nel merito). Il motivo è fondato, alla luce della depositata documentazione. In proposito va ricordato che il limite posto dall'art. 152, terzo comma, cod.pen., secondo cui la rinnessione può intervenie solo prima della condanna, salvi i reati per i quali la legge disponga diversamente, è stato interpretato come riferito alla condanna irrevocabile (Sez. U, n. 24246 del 25/02/2004, Chiasserini, Rv. 227681 - 01). Si è, pertanto, precisato che la remissione di querela, intervenuta in pendenza del ricorso per cassazione e ritualmente accettata, determina l'estinzione del reato che prevale su eventuali cause di inammissibilità e va rilevata e dichiarata dal giudice di legittimità, purché il ricorso sia stato tempestivamente proposto, travolgendo anche le statuizioni civili collegate al reato estinto (tra le altre, Sez. 3, n. 9154, 17/12/2020, dep.08/03/2021, Durante, Rv. 281326 - 01 e Sez. 5, n. 19675 del 25/02/2019, Crupi, 1 N Rv. 276138 - 01). Non opera, difatti, la previsione dell'art. 578 cod.proc.pen., atteso che l'obbligo, ivi previsto, per il giudice dell'impugnazione, di decidere ai soli effetti delle disposizioni e dei capi della sentenza di condanna concernenti gli interessi civili, è circoscritto ai casi di declaratoria di estinzione del reato per amnistia o per prescrizione. L'art. 578 cod. proc. pen. traccia limiti tassativi oltre i quali non è dato estendere la giurisdizione del decidente, con arbitraria interpretazione estensiva, a fronte della eccezionalità della normativa de qua (Sez. 6, n. 13661 del 06/02/2004, Franceschini, cit. in motivazione). Invero l'estinzione del reato priva, in linea di principio, il giudice penale di ogni motivo per l'esercizio della sua giurisdizione, di talché le previsioni che consentono una deroga per prorogarlo hanno natura eccezionale e sono di stretta interpretazione (Sez. U, n. 35490 del 28/05/2009, Tettamanti, in motivazione, con richiamo alla sentenza Sez. 6 n. 1748 del 10 novembre 2005, dep. 2006, Bisci). Deve, pertanto, rilevarsi, ai sensi dell'art. 129 cod. proc. pen., che il reato è estinto ex art. 152 cod. pen., come risulta dalla documentazione prodotta dalla difesa. 2. In conclusione, la sentenza impugnata va annullata senza rinvio per essere il reato estinto per remissione di querela. Le spese del procedimento vanno poste a carico del querelato ex art. 340, comma 4, cod. proc. pen. P.Q.M. Annulla senza rinvio la sentenza impugnata per essere il reato estinto per remissione di querela. Condanna il querelato al pagamento delle spese processuali. Così deciso in Roma, il 17 dicembre 2021 Il Consigliere estensore Il Presidente ",5251
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46839@tS.clean.pdf,"SENTENZA sui ricorsi proposti da: LEVAKOVIC MIRELLA nato a GIULIANOVA il 28/06/1964 HUDOROVICH SIMONETTA nato a ASSISI il 13/11/1982 avverso la sentenza del 27/10/2020 della CORTE APPELLO di PERUGIA visti gli atti, il provvedimento impugnato e il ricorso; udita la relazione svolta dal Consigliere FRANCESCA PICARDI; celebrato il giudizio con le modalità della trattazione scritta. Penale Sent. Sez. 4   Num. 46839  Anno 2021Presidente: FERRANTI DONATELLARelatore: PICARDI FRANCESCAData Udienza: 17/12/2021RITENUTO IN FATTO 1. La Corte di appello di Perugia, in parziale riforma della sentenza di primo, ha escluso, quanto all'episodio del 23 settembre 2009, l'aggravante di cui all'art. 625 n. 7 cod.pen. ed ha ritenuto sussistente, in aggiunta all'aggravante di cui all'art. 625 n. 5 cod.pen., quella di cui all'art. 625 n. 4 cod.pen., contestata in fatto, confermando la condanna di Hudorovich Simonetta (e delle co-imputate) alla pena di anni 3 di reclusione ed euro 300,00 di multa per il reato di cui agli artt. 110, 625 n. 4 e 5 cod.pen. (per essersi impossessata, in concorso con altre persone, della somma di euro 1.100,00, che una delle concorrenti aveva sottratto dalle borse di Patrizia Marisa Muzzi e Daniela Muzzi, mentre Kalderas Scilla le teneva impegnate, all'interno del loro esercizio commerciale, in data 23 settembre 2009) e confermando, altresì, la condanna di Levakovic Mirella alla pena di anni 1 e mesi 6 di reclusione ed euro 300,00 di multa per il reato di cui agli artt. 110, 624, 625 n. 7 cod.pen., con la recidiva reiterata infraquinquennale specifica (per essersi impossessata della somma di euro 180,00, sottraendola a Laura Casagrande Proietti, che aveva lasciato il proprio portafogli nei pressi del bancone del proprio esercizio commerciale, in data 14 luglio 2009 - in concorso con Kalderas Scilla, nei cui confronti è maturata la prescrizione, stante la assenza di recidiva). 2. Avverso la sentenza hanno proposto tempestivo ricorso per cassazione Levakovic Mirella e Hudorovich Simonetta. 3. Levakovic Mirella ha dedotto: 1) la violazione di legge ed il vizio di motivazione in ordine alla applicazione dell'art. 625 n. 7 cod.pen. (peraltro, avvenuta in modo contraddittorio rispetto alla diversa decisione assunta relativamente all'altro capo di imputazione), atteso che l'aggravante in esame non è correlata alla natura del luogo in cui il bene si trova e sussiste solo nelle ipotesi tassative in cui l'esposizione alla pubblica fede sia determinata dalla necessità, dalla consuetudine o dalla destinazione del bene, mentre va esclusa per quegli oggetti che il detentore può portare facilmente con sé, come nel caso di specie, in cui è anche emerso che il portafogli non era di immediata visibilità ed era stato nascosto; 2) la violazione di legge ed il vizio di motivazione in ordine alla esclusione della circostanza attenuante di cui all'art. 62 n. 4 cod.pen., visto che è evidente che le due coimputate si fossero prospettate un vantaggio patrimoniale di speciale tenuità; 3) la violazione di legge ed il vizio di motivazione in ordine alla recidiva, non essendo stati individuati gli elementi sintomatici della maggiore colpevolezza e dell'accentuata pericolosità sociale dell'imputata. La ricorrente ha chiesto, inoltre, quale conseguenza dell'accoglimento di motivi formulati, dichiararsi la prescrizione del reato. 4. Hudorovich Simonetta ha dedotto: 1) la violazione dell'art. 521 cod.pen., stante l'applicazione dell'art. 625 n. 4 cod.pen., in assenza di una chiara e specifica contestazione; 2) la violazione di legge ed il vizio di motivazione in ordine all'applicazione 1 della circostanza aggravante della destrezza, essendosi limitate le imputate ad approfittare della distrazione delle titolari del negozio; 3) il vizio di motivazione in ordine alla mancata concessione delle circostanze attenuanti generiche, necessaria al fine di adeguare il trattamento sanzionatorio alla effettiva gravità del fatto, tenuto conto della restituzione di una parte dei beni contenuti nella borsa sottratta. 5.La Procura Generale presso la Corte di cassazione ha concluso per l'annullamento con rinvio della sentenza impugnata, in accoglimento del primo motivo di ricorso, relativamente a Levakovic Mirella e per la dichiarazione di inammissibilità del ricorso di Hudorovich Simonetta. CONSIDERATO IN DIRITTO 1.11 ricorso di Levakovic Mirella è manifestamente infondato. 1.1.11 primo ed il terzo motivo, aventi ad oggetto l'aggravante di cui all'art. 625 n. 7 e la recidiva, non sono stati proposti in appello, sicché sono nuovi e, quindi, inammissibili ai sensi dell'art. 606, ultimo comma, cod.proc.pen., atteso che non si tratta di questioni rilevabili di ufficio in ogni stato e grado del processo. In proposito va ricordato che, in tema di ricorso per cassazione, la regola ricavabile dal combinato disposto degli artt. 606, comma terzo, e 609, comma secondo, cod. proc. pen. - secondo cui non possono essere dedotte in cassazione questioni non prospettate nei motivi di appello, tranne che si tratti di questioni rilevabili di ufficio in ogni stato e grado del giudizio o di quelle che non sarebbe stato possibile dedurre in grado d'appello - trova la sua rado nella necessità di evitare che possa sempre essere rilevato un difetto di motivazione della sentenza di secondo grado con riguardo ad un punto del ricorso, non investito dal controllo della Corte di appello, perché non segnalato con i motivi di gravame (Sez. 4, n. 10611 del 4/12/2012, dep. 07/03/2013, Bonaffini, Rv. 256631 - 01). 1.2.11 secondo motivo, avente ad oggetto la circostanza attenuante di cui all'art. 62 n. 4 cod.pen., è manifestamente infondato. In proposito occorre premettere che, secondo il consolidato orientamento giurisprudenziale (richiamato anche nel ricorso), la circostanza attenuante di cui all'art. 62, numero 4, cod. pen. esige che la speciale tenuità riguardi sia l'entità del lucro, conseguendo o conseguito, sia l'evento dannoso o pericoloso, dovendosi riferire tale ultima espressione a qualsiasi offesa penalmente rilevante che, tanto in astratto, con riferimento alla natura del bene giuridico tutelato, quanto in concreto, sia di tale modestia da risultare proporzionata alla tenuità del vantaggio che il reo si proponeva di conseguire o ha conseguito (Sez. 5, n. 27874 del 27/01/2016, Rapicano, Rv. 267357 - 01). Alla luce di tali premesse, la Corte territoriale ha escluso che l'importo di euro 180,00 si traduca in un danno di speciale tenuità, in modo del tutto logico, atteso che non si tratta di una somma modesta, in rapporto sia al reddito medio sia al potere di acquisto della moneta, mentre la ricorrente si è limitata ad 2 insistere in una diversa ed imrnotivata conclusione ed a lamentare l'omessa valutazione del vantaggio prospettato dall'agente, che, tuttavia, è del tutto irrilevante, una volta esclusa la speciale tenuità del danno. 2. Il ricorso di Hudrovic Simoneta non è manifestamente infondato né affetto da altre cause di inammissibilità - in particolare non risulta manifestamente infondato il motivo avente ad oggetto l'applicazione, nonostante la mancata impugnazione della pubblica accusa, della circostanza di cui all'art. 625, comma 1, n. 4. Da tale premessa deriva la necessità di dichiarare la prescrizione del reato contestato, ormai maturata, pur tenendo conto dei periodi di sospensione, trattandosi di furto monoaggravato commesso in data 23 settembre 2009. Deve, peraltro, sottolinearsi, in conformità all'insegnamento ripetutamente impartito dalla Corte di cassazione, che, in presenza di una causa estintiva del reato, l'obbligo del giudice di pronunciare l'assoluzione dell'imputato per motivi attinenti al merito si riscontra nel solo caso in cui gli elementi rivelatori dell'insussistenza del fatto, ovvero della sua non attribuibilità penale all'imputato, emergano in modo incontrovertibile, tanto che la relativa valutazione, da parte del giudice, sia assimilabile più al compimento di una 'constatazione', che a un atto di 'apprezzamento' e sia quindi incompatibile con qualsiasi necessità di accertamento o di approfondimento (Sez. U, n. 35490 del 28/05/2009, Tettamanti, Rv. 244274 - 01). E invero il concetto di ""evidenza"", richiesto dal secondo comma dell'art. 129 cod.proc.pen., presuppone la manifestazione di una verità processuale così chiara e obiettiva, da rendere superflua ogni dimostrazione, concretizzandosi così in qualcosa di più di quanto la legge richieda per l'assoluzione ampia, oltre la correlazione a un accertamento immediato (Sez. 6, n. 31463/2004, Dolce, Rv. 229275). Da ciò discende che, una volta sopraggiunta la prescrizione del reato, al fine di pervenire al proscioglimento nel merito occorre applicare il principio di diritto secondo cui ""positivamente"" deve emergere dagli atti processuali, senza necessità di ulteriore accertamento, l'estraneità dell'imputato a quanto allo stesso contestato, e ciò nel senso che si evidenzi l'assoluta assenza della prova di colpevolezza di quello, ovvero la prova positiva della sua innocenza, non rilevando l'eventuale mera contraddittorietà o insufficienza della prova che richiede il compimento di un apprezzamento ponderato tra opposte risultanze (v. Sez. 2, n. 26008/2007, Roscini, Rv. 237263). Tale situazione non ricorre nel caso di specie, in cui questa Corte - anche tenendo conto degli elementi evidenziati nella motivazione della sentenza di merito - non ravvisa alcuna delle ipotesi sussumibili nel quadro delle previsioni di cui al secondo comma dell'art. 129 cod.proc.pen. 3. In conclusione, la sentenza impugnata deve essere annullata senza rinvio nei confronti di Hudorovich Simonetta, essendo il reato a lei contestato estinto per intervenuta prescrizione, mentre il ricorso di Levakovic Mirella deve essere dichiarato 3 inammissibile e la ricorrente condannata al pagamento delle spese processuali e, non sussistendo ragíoni di esonero, della sanzione pecuniaria, che appare equo liquidare in euro tremila. P.Q.M. Annulla senza rinvio la sentenza impugnata, nei confronti di Hudorovich Simonetta, perché il reato a lei ascritto è estinto per intervenuta prescrizione. Dichiara inammissibile il ricorso di Levakovic Mirella, che condanna al pagamento delle spese processuali e della somma di euro tremila in favore della Cassa delle Ammende. Così deciso in Roma, il 17 dicembre 2021 Il Consigliere estensore Il Presidente ",10392
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46837@tS.clean.pdf,"SENTENZA sul ricorso proposto da: GIUGNO DARIO nato a BRESCIA il 08/09/1966 avverso l'ordinanza del 11/01/2021 della CORTE APPELLO di VENEZIA visti gli atti, il provvedimento impugnato e il ricorso; udita la relazione svolta dal Consigliere FRANCESCA PICARDI; celebrato il giudizio con le modalità della trattazione scritta. Penale Sent. Sez. 4   Num. 46837  Anno 2021Presidente: FERRANTI DONATELLARelatore: PICARDI FRANCESCAData Udienza: 17/12/2021RITENUTO IN FATTO 1.Dario Giugno, a mezzo del proprio difensore, ha impugnato l'ordinanza con cui è stata dichiarata inammissibile la sua istanza di revisione avverso la sentenza della Corte di appello di Brescia n. 724 del 2014 (che, in riforma della sentenza di primo grado, ha rideterminato la pena in anni 6 e mesi 6 di reclusione ed euro 27.500,00 di multa, confermando la sua condanna per i reati ex art. 73 d.P.R. n. 309 del 1990 di cui ai capi 14, 15, 16, 17) - istanza fondata sulla prova nuova costituita dalle dichiarazioni di Antonio Marino, acquisite nel corso di indagini difensive, e sul conflitto tra il giudicato in esame con quello delle sentenze n. 22 del 2004 del Tribunale di Brescia e n. 1923 del 2004 della Corte di appello di Brescia. Il ricorrente ha dedotto: 1) la violazione di legge ed il vizio di motivazione in ordine alla ritenuta inammissibilità ed inidoneità della nuova prova, essendo stata affermata l'inidoneità de plano, ai sensi dell'art. 634 cod.proc.pen., in violazione del contraddittorio, nonostante le penetranti valutazioni di merito espresse, ed essendo stata erroneamente negata la strumentalità di tale nuova prova - del tutto compatibile con la versione difensiva del condannato - a contestare il fatto storico dell'incontro dello stesso con il chiamante in correità; 2) la violazione di legge ed il vizio di motivazione in ordine alla ritenuta irrilevanza del conflitto di giudicati, che, contrariamente a quanto affermato dalla Corte territoriale, non concerne fatti di contorno, ma fatti storici incompatibili con la condanna. 2.La Procura Generale ha concluso per l'inammissibilità del ricorso. Il ricorrente ha concluso per l'accoglimento del ricorso e l'annullamento con rinvio dell'ordinanza impugnata. RITENUTO IN DIRITTO 1.11 ricorso è infondato. 2. In via preliminare occorre evidenziare che l'inammissibilità della richiesta di revisione per manifesta infondatezza ai sensi dell'art. 634 cod. proc. pen. sussiste quando le ragioni poste a suo fondamento risultano, all'evidenza, inidonee a consentire una verifica circa l'esito del giudizio, talché rimane del tutto estranea a tale preliminare apprezzamento, perché riservata alla fase del merito, la valutazione concernente l'effettiva capacità delle allegazioni difensive di travolgere il giudicato, anche nella prospettiva del ragionevole dubbio (così Sez. 2, n. 19648 del 3/02/2021, Martinelli, Rv. 281422 - 01). Invero, caratteristica peculiare del giudizio di revisione è quella della distinzione logico-funzionale tra la fase rescindente - che ha ad oggetto la preliminare delibazione sulla ammissibilità e sulla non manifesta infondatezza della richiesta, da valutarsi apprezzando l'astratta capacità demolitoria del giudicato da parte del novum dedotto - e quella successiva, c.d. rescissoria, che si instaura mediante la citazione del condannato e nella quale il giudice è tenuto a procedere alla celebrazione del giudizio con le forme e le modalità di assunzione della prova nel contraddittorio proprie del dibattimento (Sez. 3, n. 15402 del 20/01/2016, Di Pressa, Rv. 266810). In ordine alle prove nuove, la valutazione preliminare circa l'ammissibilità della richiesta «implica la necessità di una comparazione tra le prove nuove e quelle già acquisite che deve ancorarsi alla realtà del caso concreto e che non può, quindi, prescindere dal rilievo di evidenti segni di inconferenza o inaffidabilità della prova nuova, purché, però, riscontrabili ictu ()culi» (Sez. 6, n. 20022 del 30/01/2014, Di Piazza, Rv. 259779; Sez. 2, n. 49113 del 16/10/2013, Russo, Rv. 257496, entrambe pronunciate in relazione a fattispecie di annullamento delle decisioni della Corte d'appello che aveva proceduto ad apprezzamenti di merito, propri della fase successiva, in ordine alla rilevanza probatoria delle dichiarazioni testimoniali prodotte a sostegno della richiesta di revisione). In altri termini, il compito affidato al giudice della revisione nella fase rescindente è quello di «valutare in astratto, e non in concreto, la sola idoneità dei nuovi elementi dedotti a dimostrare - ove eventualmente accertati - che il condannato, attraverso il riesame di tutte le prove, unitamente a quella noviter producta, debba essere prosciolto a norma degli artt. 529, 530 e 531 cod. proc. pen. Detta valutazione preliminare, tuttavia, pur operando sul piano astratto riguarda pur sempre la capacità dimostrativa delle prove vecchie e nuove a ribaltare il giudizio di colpevolezza nei confronti del condannato e, quindi, concerne la stessa valutazione del successivo giudizio di revisione, pur senza gli approfondimenti richiesti in tale giudizio, dovendosi ritenere preclusa, in limine, una penetrante anticipazione dell'apprezzamento di merito, riservato, invece, al vero e proprio giudizio di revisione, da svolgersi nel contraddittorio delle parti» (Sez. 5, n. 15403 del 07/03/2014, Molinari, Rv. 260563). Per quanto concerne l'art. 630, comma 1, lett. a, cod.proc.pen., si è di recente affermato che, nel caso in cui la richiesta di revisione, si fondi sull'inconciliabilità tra giudicati, il giudizio sull'ammissibilità o meno della domanda di revoca della sentenza non può prescindere da una pur sommaria valutazione e comparazione tra le due sentenze che si assumono in contrasto, non potendo il giudice limitarsi a verificare esclusivamente l'irrevocabilità della decisione che avrebbe introdotto il fatto antagonista e la mera pertinenza di tale sentenza ai fatti oggetto del giudizio di condanna (v. Sez. 2, n. 29373 del 18/09/2020, Nocerino, Rv. 280002 - 01, che ha superato il principio affermato da Sez. 1, n. 50460 del 25/05/2017, Sciumè, Rv. 271821 - 01, in tema di giudizio di revisione, nel caso in cui la richiesta si fondi sull'inconciliabilità tra giudicati ai sensi dell'art. 630, comma primo, lett. a), cod. proc. pen., il controllo giurisdizionale che può condurre alla declaratoria dell'inammissibilità dell'istanza per manifesta infondatezza deve avere ad oggetto la verifica dell'irrevocabilità della sentenza che si vuole abbia introdotto il fatto antagonista e la mera pertinenza di tale decisione ai fatti oggetto del giudizio di condanna, non potendo tale controllo estendersi alla ""tenuta"" della sentenza oggetto della domanda di revisione rispetto ai contenuti della ulteriore pronuncia, che va obbligatoriamente realizzato in contraddittorio). 3. Alla luce di tali premesse, la prima censura, avente ad oggetto la decisione sulla prova nuova posta a fondamento della richiesta di revisione, è infondata. In primo luogo, la Corte territoriale, nell'escludere che la prova dedotta investa direttamente i fatti oggetto di condanna e sia, dunque, riconducibile all'art. 630 lett. c cod.proc.pen., ha espresso appunto una valutazione preliminare di ammissibilità, optando correttamente per il rito di cui all'art. 634 cod.proc.pen., applicabile laddove la richiesta sia proposta fuori dalle ipotesi di cui all'art. 630 cod.proc.pen. Deve, inoltre, osservarsi che la valutazione della Corte territoriale, secondo cui le dichiarazioni di Antonio Marini possono assumere rilevanza solo ai fini dell'attendibilità del chiamante in correità Bettinazzi, risulta del tutto ragionevole, trattandosi di dichiarazioni che, in ragione del loro concreto contenuto negativo, non sono astrattamente idonee a negare radicalmente il fatto storico affermato da un altro teste ed a tradursi nella prova negativa del fatto ritenuto dimostrato nel giudizio oggetto di revisione. Difatti, Antonio Marini si è limitato a dichiarare di non aver visto e di non aver conoscenza di un fatto. A ciò si aggiunga che, secondo l'orientamento della giurisprudenza di legittimità, il giudizio di attendibilità di un collaboratore di giustizia, già compiuto nel giudizio di cognizione, non può formare, di per sé, oggetto di riesame in sede di revisione, a meno che si contesti la reale esistenza di un fatto storico nel quale è stato rinvenuto il riscontro esterno alle dichiarazioni del medesimo soggetto (Sez. 5, n. 5217 dell'11/12/2020, dep.10/02/2021, De Stefano, Rv. 280335 - 01), mentre, nel caso di specie, le dichiarazioni di Antonio Marini non riguardano il fatto storico nel quale è stato rinvenuto il riscontro esterno alle dichiarazioni del chiamante in correità. La doglianza è, pertanto, infondata. 4.Pure il secondo motivo, avente ad oggetto la rilevanza dei giudicati invocati, è infondato alla luce del principio secondo cui, in tema di revisione, l'inconciliabilità deve riguardare i fatti di reato accertati e posti a fondamento delle due diverse decisioni, non già la valutazione differente, da parte dei giudici, di fatti storici diversi (Sez. 1, n. 381 del 30/11/1992, dep. 15/01/1993, Rv. 194797 - 01). La Corte territoriale ha, difatti, con argomentazioni congrue e logiche, precisato che i fatti risultanti dalle sentenze prodotte, riguardanti alcuni correi dei capi 16 e 17, sono circostanze di mero contorno, inidonee ad escludere la partecipazione di Dario Giugno agli episodi contestati. Il ricorrente, in modo a-specifico, siè semplicemente limitato ad insistere nella sua tesi ed ad affermare il contrario senza neppure evidenziare con precisione i passaggi motivazionali delle sentenze prodotte, concernenti gli altri correi, ritenuti rilevanti, senza svolgere un puntuale raffronto con le contestazioni a lui rivolte e con l'accertamento compiuto nella sentenza che lo riguarda, e soprattutto senza individuare alcuna lacuna, contraddittorietà o manifesta illogicità della motivazione del provvedimento impugnato. 5.In conclusione, il ricorso è infondato ed il ricorrente va condannato al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso in Roma il 17 dicembre 2021. ",10233
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46836@tS.clean.pdf,"SENTENZA sul ricorso proposto da: MERLETTI ERCOLE nato a PINETO il 11/02/1971 avverso la sentenza del 04/09/2019 del GIUDICE DI PACE di TERAMO visti gli atti, il provvedimento impugnato e il ricorso; udita la relazione svolta dal Consigliere FRANCESCA PICARDI; celebrato il giudizio con le modalità della trattazione scritta. Penale Sent. Sez. 4   Num. 46836  Anno 2021Presidente: FERRANTI DONATELLARelatore: PICARDI FRANCESCAData Udienza: 17/12/2021RITENUTO IN FATTO 1. Il Giudice di pace di Teramo ha condannato Ercole Merletti alla pena di euro 500 di multa, oltre al pagamento delle spese processuali, per il reato di cui all'art. 590 cod. pen., perché, alla guida del proprio velocipide, con colpa consistita in imprudenza e violazione dell'art. 190 d.lgs. 30 aprile 1992, n. 285, investiva, il giorno 11 gennaio 2016, il pedone Tiziana Di Giovanni, provocandole lesioni giudicate guaribili in 30 giorni (doppia frattura al seno, frattura della piramide nasale, opacamento dei turbinati). 2. Avverso la sentenza ha proposto tempestivo ricorso per cassazione l'imputato, a mezzo del difensore, deducendo: 1) l'inosservanza della legge penale, la carenza e manifesta illogicità della motivazione e l'erronea valutazione delle risultanze istruttorie, atteso che nella sentenza impugnata a) non si è tenuto conto della deposizione del teste Luigi Nardinocchi, che ha precisato che il velocipide viaggiava a velocità ridotta, ma non ha potuto evitare l'impatto, essendo il pedone sbucato improvvisamente, oltrepassando le auto in sosta, b) si è ignorata la presenza del guard rail, idonea ad escludere l'attraversamento, in quel punto, da parte di un pedone e conseguentemente la possibilità di prevedere, in base alla diligenza media, la 'manovra del pedone, c) non si è valutato l'annullamento della sanzione amministrativa elevata nei propri confronti, nonostante l'acquisizione degli atti relativi al giudizio di opposizione, e d) si è attribuita la responsabilità al conducente del mezzo in modo automatico, senza valutare la possibilità della responsabilità esclusiva o prevalente del pedone, riconosciuta dalla giurisprudenza di legittimità in situazioni analoghe; 2) la violazione dell'art. 133 cod.pen., dovendosi attribuire al pedone quantomeno una maggiore percentuale di responsabilità. 3.La Procura Generale presso la Corte di cassazione ha concluso per l'annullamento con rinvio della sentenza impugnata. Il ricorrente si è associato alle conclusioni della Procura Generale. Ł CONSIDERATO IN DIRITTO 1. Entrambi i motivi di ricorso sono fondati. 2. In primo luogo la sentenza non contiene alcuna valutazione della deposizione del teste della difesa Nardinocchi, le cui dichiarazioni sono state trascritte nel ricorso (""La Di Giovanni è sbucata tra le auto attraverso la corsia Nord-Sud percorsa dal Merletti. La signora è sbucata repentinamente dalle auto in sosta...II Merletti aveva una velocità ridotta""; ""nella zona dell'impatto il guard rail era continuo e non permetteva passaggi""). La motivazione risulta, dunque, lacunosa, atteso che le dichiarazioni di tale teste, la cui attendibilità non è stata negata (né espressamente né implicitamente), risultano sicuramente decisive ai fini d'ella verifica della sussistenza della colpa' dell'imputato o, 1 quantomeno, della sua entità, che incide sulla quantificazione della pena, ai sensi dell'art. 133 cod.pen. Peraltro, la sentenza ha affermato la colpa del ciclista in considerazione dell'avvistamento, da parte dello stesso, del pedone, da cui ha desunto la possibilità di porre in essere manovre di emergenza, senza, tuttavia, individuare altri indizi (quali, ad esempio, il punto dell'impatto, la distanza del pedone dal lato iniziale o finale dell'attraversamento e dalle auto, la conformazione dei luoghi, le condizioni della circolazione) idonei a confermare l'unico elemento valorizzato. Tuttavia, come noto, la prova indiziaria di cui al secondo comma dell'art. 192 cod. proc. pen. deve essere costituita da più indizi, e non da uno solo di essi, e i molteplici indizi, nel loro insieme, devono essere univocamente concordanti rispetto al fatto da dimostrare, nonché storicamente certi e rappresentativi di una rilevante contiguità logica con il fatto ignoto (Sez. 1, n 7027 dell'8/03/2000, Di Tella, Rv. 216181 - 01). 3. A ciò si aggiunga che la entità della colpa dell'imputato, che, come già evidenziato rileva quale parametro di quantificazione della pena, ai sensi art. 133 cod.pen., è stata determinata in base alla presunzione di cui all'art. 2054 cod.civ., inapplicabile nel processo penale (cfr. Sez. 4, n. 16464 del 29/02/2008, Burgo, Rv. 239536 - 01, secondo cui nell'accertamento della colpa del reato di omicidio colposo conseguente allo scontro tra più veicoli non può trovare applicazione la presunzione di concorso di colpa a carico di ciascuno dei conducenti posta dall'art. 2054, comma secondo, cod. civ., atteso che la stessa comporta una distribuzione degli oneri probatori incompatibile con i principi dettati in materia di prova per il giudizio penale). 4. In conclusione, la sentenza impugnata deve essere annullata con rinvio al Giudice di pace di Teramo - altra persona fisica (cfr. Sez. 5, n. 10970 del 28/11/2019, dep. 1/04/2020, Orsi, Rv. 278791 - 01, secondo cui, in caso di annullamento con rinvio da parte della Corte di cassazione di una sentenza inappellabile del giudice di pace, il giudice di rinvio va individuato in altro giudice di pace appartenente al medesimo ufficio - in motivazione la Corte ha precisato che, in assenza di una norma specifica che consenta la determinazione del giudice di rinvio, trova applicazione il principio enucleabile dall'art. 623 cod. proc. pen. in forza del quale, fatta salva l'ipotesi del ricorso per saltum disciplinata dall'art. 569, comma 4, cod. proc. pen., il giudice di rinvio è il giudice equiordinato a quello che ha emesso la sentenza). P.Q.111—, Annulla l'impugnata sentenza e rinvia p ..rit.Po io al Giudice di Pace di Teramo diversa persona fisica. Così deciso in Roma, il 17 dicembre 2021 Il Consigliere estensore Il ente ",6083
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46642@tS.clean.pdf,"SENTENZA sul ricorso proposto da Pelle Sebastiano, nato a Reggio Calabria il 31/05/1990 avverso la sentenza del 09/11/2021 della Corte di Appello di Reggio Calabria udita la relazione svolta dal Consigliere Riccardo Amoroso; udito il pubblico ministero, in persona del Sostituto Procuratore generale Nicola Lettieri, che ha concluso per il rigetto del ricorso; uditi l'avv. Alfredo Giovinazzo e l'avv. Francesco Saverio Fortuna, difensori di Sebastiano Pelle, che concludono per l'accoglimento dei motivi di ricorso. RITENUTO IN FATTO 1. Con il provvedimento in epigrafe indicato, la Corte di appello di Reggio Calabria ha disposto la consegna di Sebastiano Pelle alle competenti Autorità della Germania, in relazione al m.a.e. emesso il 13 ottobre 2021 dalla Procura Europea - centro Monaco di Baviera, in relazione al mandato di cattura nazionale emesso dall'Amtsgericht di Monaco di Baviera il 29 settembre 2021 per i reati di evasione fiscale e associazione a delinquere, commessi a Eichstat dal 2017 al 2021, in relazione alla emissione di una ordinanza cautelare con cui è stata disposta la custodia in carcere. 1 Penale Sent. Sez. 6   Num. 46642  Anno 2021Presidente: DI STEFANO PIERLUIGIRelatore: AMOROSO RICCARDOData Udienza: 17/12/2021In particolare, dopo la convalida dell'arresto eseguito in data 20 ottobre 2021 di iniziativa della Polizia Giudiziaria, il ricorrente è stato sottoposto alla misura degli arresti domiciliari ed all'esito dell'udienza del 9 novembre 2021 la Corte di appello ne ha disposto la consegna alla competente A.G. dello Stato emittente, subordinatamente alla condizione che dopo la condanna gli sia consentito di espiare la pena detentiva in Italia. La Corte ha ritenuto infondate le eccezioni di nullità del verbale di arresto e di tutti gli atti conseguenti dedotta dal ricorrente in relazione all'omessa informazione al momento dell'arresto del diritto di nominare un difensore presso l'Autorità giudiziaria dello Stato emittente. Sono state ritenute anche infondate le ulteriori ragioni addotte dalla difesa in relazione al motivo dì rifiuto previsto dall'art. 18-bis per la pendenza in Italia di un procedimento penale per gli stessi fatti oggetto del mandato di arresto, nonché in relazione all'accertamento del rischio per il consegnando di subire un trattamento inumano per le condizioni carcerarie esistenti presso lo Stato emittente. 2. Avverso la su indicata pronuncia della Corte d'appello, i difensori di fiducia di Sabastiano Pelle hanno proposto ricorso per cassazione, deducendo í motivi qui di seguito illustrati. 2.1. Con il primo motivo deduce violazione di legge in relazione agli artt. 9, commi 5 e 12, comma 1-bis della legge n.69/2005, e dell'art. 178, comma 1, lett. c), cod. proc.pen. per la nullità del verbale di arresto e degli atti conseguenti, che è stata rigettata dalla Corte di appello sebbene tempestivamente eccepita dalla difesa e ritenuta fondata rispetto alla circostanza certa del mancato avviso all'indagato in sede di esecuzione dell'arresto della facoltà di nominare un difensore di fiducia presso l'Autorità Giudiziaria dello Stato emittente. Al riguardo viene richiamata la precedente decisione della Corte di Cassazione che recentemente nella sentenza n. 35818 del 14 dicembre 2020 ha affermato che tale violazione integra gli estremi di una nullità di ordine generale a regime intermedio perché riguardante l'assistenza dell'indagato. Si chiede pertanto l'annullamento della sentenza per nullità derivata di tutti gli atti conseguenzialí all'arresto. 2.2. Con il secondo motivo deduce violazione di legge in relazione agli artt. 2 e 18 I. n. 69/2005 in relazione all'omessa verifica delle condizioni di detenzione che il Pelle avrebbe trovato in Germania in ragione di carenze igienico-sanitarie e di sovraffollamento. 2 (......................2 2.3. Con il terzo motivo deduce violazione di legge in relazione all'art.18-bis lett. a), legge n.69/2005 per la interpretazione errata della citata disposizione che non attribuirebbe alcuna rilevanza secondo il ricorrente alla necessità della pendenza in Italia di un procedimento penale per gli stessi fatti nei confronti del medesimo soggetto interessato dal mandato di arresto europeo. Inoltre si rappresenta che il motivo di rifiuto invocato dalla difesa è quello che ricade nell'ipotesi di cui alla lett. a) e non di quella alla lett. b) del medesimo articolo. In ogni caso si rappresenta che il procedimento penale pendente presso la Procura della Repubblica del Tribunale di Milano, iscritto fra gli altri a carico di Pelle Giuseppe, fratello del ricorrente, ha ad oggetto un'associazione a delinquere per la commissione di frodi fiscali per operazioni di vendita di autovetture che vedono coinvolte anche società italiane (Daytona Automotive S.r.l. e Car Center S.r.l.) e società tedesche (Carline Gmbh) che risultano coinvolte anche nel procedimento pendente in Italia per la stessa tipologia di reati fiscali. Si deve dare atto che con atto depositato in cancelleria e trasmesso via p.e.c., sono stati articolate nuove deduzioni in relazione al terzo motivo di ricorso, evidenziandosi che la prova della pendenza in Italia di un procedimento penale a carico del ricorrente si è concretizzata successivamente al deposito dei motivi di ricorso in Cassazione, in quanto, in data 22/11/2021, è stata notificata copia dell'ordinanza di custodia cautelare emessa in data 27/10/2021 dal G.I.P. presso il Tribunale di Torino, nella quale il sig. Pelle Sebastiano, anche se non destinatario di alcuna misura cautelare, risulta indagato, al capo 1), per i reati di cui agli artt. 110, 81 cpv., 640 comma 1 e 2, 61-bis cod. pen.. Al riguardo si descrivono le condotte ascritte al ricorrente che coincidono in parte con quelle per le quali si procede in Germania, essendo relative a frodi fiscali nel commercio di autovetture realizzate dalle stesse società operanti in Italia ed in Germania, come può evincersi dal raffronto con il contenuto della documentazione integrativa trasmessa dall'Autorità emittente ed allegata ai motivi nuovi. CONSIDERATO IN DIRITTO 1. Il ricorso è fondato con riferimento alla questione dedotta con il terzo motivo per le ragioni di seguito indicate. Con riferimento alla prima questione relativa alla omessa comunicazione all'indagato, al momento dell'arresto della facoltà di nominare un difensore di fiducia presso l'Autorità Giudiziaria dello Sato emittente, si deve ribadire l'orientamento della giurisprudenza di legittimità, secondo cui, pur in assenza di 3 una espressa sanzione processuale prevista dalle citate norme, l'omesso avviso alla persona della quale è chiesta la consegna della facoltà di nominare un difensore nello Stato che ha emesso il mandato, concernendo l'assistenza dell'arrestato e compromettendone l'assistenza legale, determina una nullità generale a regime intermedio, che deve essere eccepita in caso di arresto di p.g. non oltre l'udienza di convalida dell'arresto (Sez. 6, n. 51289 del 06/11/2017, Marinkovic, Rv. 271501; Sez. 6, n. 24301 del 09/05/2017, U, Rv. 270377). Tuttavia, da quanto emerge dalla stessa esposizione del motivo, non solo il giudice della convalida ha provveduto a fornire al ricorrente la suddetta informazione, ma che lo stesso ricorrente in quella sede non ha manifestato la volontà di nominare un difensore nello Stato di emissione, così escludendo in radice un concreto e reale pregiudizio alle prerogative defensionali, patito in conseguenza della omessa iniziale comunicazione, determinandosi comunque una irrilevanza di detta causa di nullità oltre l'ambito degli effetti esplicati fino a quella fase nel procedimento afferente unicamente l'applicazione della misura cautelare. 2. Quanto al secondo motivo se ne deve ugualmente rilevare la infondatezza. Solo nel caso in cui siano state allegate o comunque evidenziate informazioni provenienti da fonti autorevoli e accreditate o da precedenti sentenze della Corte europea dei diritti dell'uomo riguardanti lo Stato di emissione del M.A.E., deve essere verificato e ponderato il concreto rischio che il soggetto, di cui è chiesta la consegna, possa trovarsi esposto all'eventualità della sottoposizione a trattamenti inumani o degradanti, correlati alle condizioni degli istituti carcerari del Paese di emissione, in ragione del sovraffollamento o di altri strutturali e non puramente contingenti problemi. Nel caso di specie la genericità della doglianza, non suffragata da alcuna allegazione, rende del tutto legittima la decisione della Corte di appello che ha ritenuto non giustificata la richiesta verifica di rassicurazioni dallo Stato di emissione circa le condizioni detentive che avrebbero riguardato il soggetto interessato dalla procedura di consegna. Si deve ribadire il principio secondo cui a carico del ricorrente incombe un preciso onere di allegazione degli elementi e delle circostanze idonei a fondare il timore che la consegna preluda alla sua sottoposizione nello Stato richiedente a trattamento incompatibile col rispetto dei diritti fondamentali della persona (Sez. 6, n. 38850 del 18.9.2008, Rv. 241261), sicchè la Corte di appello è tenuta ad acquisire informazioni in ordine al trattamento che sarà riservato al consegnando solo se questi abbia allegato elementi oggettivi, precisi ed aggiornati in merito alle condizioni di detenzione vigenti nello Stato richiedente. 4 3. Fondata è, invece, la questione dedotta con il terzo e ultimo motivo. Appare evidente come nel caso in esame si tratti di reati transnazionali, per cui, come è stato già affermato da questa Corte di cassazione, si pone in modo prioritario il problema della cooperazione giudiziaria, per assicurare non solo l'interesse alla repressione di detti reati che coinvolgono i territori di più Stati, ma anche l'interesse ad assicurare il principio del ""ne bis in idem"", riconosciuto dalla Convenzione di Schengen del 19 giugno 1990, e sancito anche dall'art.50 della Carta di Nizza, che Si configura come garanzia da invocare nello spazio giuridico europeo (Sez. 6, 3/06/2018 Rv. 273544). In ordine alla questione della interpretazione dell'art.18-bis, lett. a), legge 69/2005, sì deve innanzitutto rilevare che nell'elenco dei motivi dì rifiuto facoltativo della consegna indicati nella predetta disposizione, sono stati inclusi in particolare anche ì casi - prima considerati nel novero dei motivi di rifiuto (obbligatorio) dì cui alla lett. p) dell'art. 18 legge cit. (già trasfusì nell'art. 18- bis, lett. b, a seguito della prima modifica apportata con la legge 4 ottobre 2019,n.117) - di mandato di arresto che abbia ad oggetto reati che dalla legge italiana sono considerati commessi in tutto o in parte nel suo territorio oltre quelli, inclusi ora nella lett. b) dello stesso articolo, per i quali risulta la pendenza di un procedimento in Italia per lo stesso fatto nei confronti della persona ricercata. Si deve al riguardo osservare che per giurisprudenza consolidata in tema dì mandato di arresto europeo, anche il motivo di rifiuto facoltativo della consegna previsto dalla predetta disposizione dì cui alla lett. a), rìchìede comunque la sussistenza di elementi sintomatici della effettiva volontà dello Stato di affermare la propria giurisdizione sul fatto oggetto del m.a.e. In tutti tali casi l'opposizione del motivo dì rifiuto della consegna mira infatti a tutelare le prerogative dello Stato dì esecuzione in funzione della composizione di un conflitto che è già esistente, e non meramente potenziale, in quanto dimostrato dalla effettiva volontà dello Stato di affermare in concreto la propria giurisdizione, desunta dalla esistenza di un procedimento penale in corso di svolgimento sul fatto oggetto del m.a.e. e quindi a carico dello stesso soggetto cui si riferisce il predetto mandato di arresto (Sez. 6, n. 2959 del 22/01/2020, M., Rv. 278197). Nel caso di specie, assume senza dubbio rilevanza la produzione documentale depositata con i nuovi motivi, ai fini della dimostrazione della identità dei fatti oggetto del procedimento penale pendente in Italia a carico dello stesso ricorrente, che integra la condizione da cui sarebbe conseguita la facoltà per lo Stato di esecuzione di avvalersi del motivo di rifiuto della consegna 5 allo scopo di prevenire che la stessa persona sia oggetto di procedimenti penali paralleli in Stati membri diversi che potrebbero dare luogo ad una violazione del principio del ne bis in idem. Va osservato che il mandato di arresto europeo è stato emesso dalla Procura Europea in relazione ad una ordinanza cautelare emessa dall'A.G. di Monaco, quindi ai sensi dell'art. 33 del Regolamento UE 2017/1939 del Consiglio del 12 ottobre 2017 relativo all'istituzione della Procura europea («EPPO»), trattandosi di reati rientranti nella competenza materiale e territoriale di detto organo giudiziario ai sensi degli artt. 22 e 23 del citato Regolamento UE. La Corte di appello ha ritenuto insussistente il motivo di rifiuto evidenziando che al momento della decisione non risultava a carico del ricorrente la pendenza di alcun procedimento che rendesse evidente l'esistenza di un possibile conflitto tra le diverse autorità giudiziarie competenti a procedere e, quindi, facendo corretta applicazione dei principi affermati dalla Corte di Cassazione circa la necessità di verificare la sussistenza di ""un medesimo comportamento criminoso"" realizzato dal ""medesimo soggetto"", sia pure in parte nel territorio dello Stato (Sez. 6, n. 2959 del 22/01/2020, M. cit.). Ora risulta, invece, che è pendente un nuovo procedimento penale in Italia a carico anche del ricorrente, in quanto, in data 22/11/2021, è stata notificata copia dell'ordinanza di custodia cautelare emessa in data 27/10/2021 dal G.I.P. presso il Tribunale di Torino, nella quale Pelle Sebastiano, anche se non destinatario di alcuna misura cautelare, risulta indagato, al capo 1), per i reati di cui agli artt. 110, 81 cpv., 640 comma 1 e 2, 61-bis cod. pen. Si rende, pertanto, necessario un nuovo giudizio di merito su tale elemento di novità, perché la Corte di appello valuti, nella propria libera discrezionalità se opporre o meno il motivo facoltativo di rifiuto, se le condotte ascritte al ricorrente coincidano con quelle per le quali si procede in Germania, trattandosi di frodi fiscali nel commercio di autovetture realizzate dalle stesse società operanti in Italia ed in Germania, come può evincersi dal raffronto con il contenuto della documentazione integrativa trasmessa dall'Autorità emittente ed allegata ai motivi nuovi. Per queste ragioni, l'accoglimento del terzo motivo di ricorso impone l'annullamento con rinvio alla Corte di appello di Reggio Calabria per nuovo giudizio sul punto. La Cancelleria curerà l'espletamento degli incombenti di cui all'art. 22, comma 5, della L. n. 69/2005. P.Q.M. 6 Annulla la sentenza impugnata e rinvia per nuovo giudizio ad altra sezione della Corte di appello di Reggio Calabria. Manda alla Cancelleria per gli adempimenti di cui all'art. 22, comma 5, della L. n. 69 del 2005. Così deciso in Roma il 17 dicembre 2021 A Il con qiere estensore e ardo Amoroso icn Pi Stefano ",15108
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46641@tS.clean.pdf,"SENTENZA sul ricorso proposto da Parrinello Vincenzo, nato il 06/01/1964 a Gioia Tauro (RC) avverso la sentenza del 09/11/2021 della Corte d'appello di Reggio Calabria visti gli atti, il provvedimento impugnato e il ricorso; udita la relazione svolta dal Consigliere Gaetano De Amicis; lette le conclusioni del Pubblico Ministero, in persona del Sostituto Procuratore generale Nicola Lettieri, che ha concluso chiedendo la declaratoria di inammissibilità o, in subordine, il rigetto del ricorso; lette le conclusioni del difensore, Avv. Domenico Infantino, che ha chiesto l'accoglimento dei motivi e l'annullamento della sentenza impugnata. RITENUTO IN FATTO 1. Con sentenza del 9 novembre 2021 la Corte di appello di Reggio Calabria ha disposto la consegna alle Autorità tedesche di Vincenzo Parrinello in relazione Penale Sent. Sez. 6   Num. 46641  Anno 2021Presidente: DI STEFANO PIERLUIGIRelatore: DE AMICIS GAETANOData Udienza: 17/12/2021ad un mandato di arresto europeo emesso il 15 ottobre 2021 dall'Amtsgericht di Monaco di Baviera con riferimento ad un provvedimento di custodia cautelare interno emesso in data 8 ottobre 2021 per i delitti di associazione per delinquere e di evasione fiscale, subordinatamente alla condizione del rinvio nello Stato italiano per scontarvi la pena o la misura di sicurezza privative della libertà personale eventualmente pronunciate nei suoi confronti dopo essere stato sottoposto al processo. 2. Nell'interesse del Parrinello ha proposto ricorso per cassazione il difensore di fiducia, censurando, con un primo motivo, la violazione dell'art. 18-bis, comma 1, lett. a), della legge 22 aprile 2005, n. 69, per avere la Corte distrettuale erroneamente escluso la sussistenza della condizione ostativa ivi disciplinata, e dalla difesa evocata, confondendola con la diversa causa di rifiuto facoltativo di cui all'art. 18-bis, lett. b), legge cit., che presuppone, diversamente dall'altra - a sua volta incentrata sulla ricorrenza di indagini vertenti sul medesimo ""fatto"" e non anche nei confronti della medesima persona - la pendenza di un procedimento penale per fatti di reato commessi, in tutto o in parte in Italia, nei confronti della medesima persona richiesta in consegna con il nn.a.e. Dalla documentazione prodotta dinanzi alla Corte d'appello (tre informative redatte dalla Polizia giudiziaria nell'ambito di un procedimento penale - recante il n. 36438/19 R.G.N.R. - instaurato dalla Procura della Repubblica presso il Tribunale di Milano) risulta che le condotte delittuose oggetto del mandato custodiale emesso dalle Autorità tedesche (segnatamente, un'associazione per delinquere capeggiata da Pelle Sebastiano e finalizzata alla commissione di reati tributari nel settore del commercio delle autovetture, avvalendosi di unità imprenditoriali operanti sia in Germania che in Italia, delle quali il predetto imputato si giovava sia quali destinatarie delle fatture fittizie emesse dalle società tedesche, sia al fine di vendere gli autoveicoli in evasione dell'IVA) si sarebbero in parte realizzate nel territorio italiano ed avrebbero visto il coinvolgimento del Parrinello, la cui condotta, contestata anche al Pelle, sarebbe legata alle vicende delle ivi menzionate società tedesche ed italiane. 2.1. Con un secondo motivo si deducono vizi di inosservanza o erronea applicazione delle diposizioni di cui agli artt. 3 CEDU, 2 e 18, legge cit., per avere la Corte d'appello erroneamente disatteso la richiesta difensiva di informazioni supplementari allo Stato di emissione in ordine alle condizioni di detenzione che sarebbero state riservate al Parrinello, in considerazione del rischio di sottoposizione a trattamenti inumani e degradanti per le condizioni di sovraffollamento e per le carenze igienico-sanitarie negli istituti di pena dello Stato richiedente. 2 3. Con requisitoria trasmessa alla Cancelleria di questa Suprema Corte in data 29 novembre 2021 il Procuratore generale ha illustrato le sue conclusioni chiedendo la declaratoria di inammissibilità o, in subordine, il rigetto del ricorso. 4. Con motivi nuovi trasmessi alla Cancelleria di questa Suprema Corte in data 1 dicembre 2021 il difensore del Parrinello, Avv. Domenico Infantino, ha svolto ulteriori argomentazioni a sostegno del primo motivo di ricorso, allegando copia di un'ordinanza applicativa della misura della custodia cautelare in carcere emessa il 27 ottobre 2021 dal Giudice delle indagini preliminari del Tribunale di Torino (eseguita in data 22 novembre 2021, successivamente al deposito del ricorso per cassazione), dalla quale risulta che Sebastiano Pelle, coindagato del ricorrente nel procedimento tedesco, è indagato per fatti di reato (di cui agli artt. 110, 81 cpv., 48-479, 61, n. 2, 640, primo e secondo comma, 416 cod. pen.) realizzati in parte nel territorio italiano e sostanzialmente identici a quelli contestati nel m.a.e. Conclusivamente, il difensore ha insistito nell'accoglimento dei motivi del ricorso, chiedendo l'annullamento della sentenza impugnata. CONSIDERATO IN DIRITTO 1. Le doglianze oggetto del primo motivo di ricorso e dei motivi nuovi ad esso correlati sono infondate, atteso che, in tema di mandato di arresto europeo, il motivo di rifiuto facoltativo della consegna, previsto dalla evocata disposizione normativa per i fatti di reato commessi in tutto o in parte nel territorio dello Stato, richiede quantomeno la sussistenza di elementi sintomatici dell'effettiva volontà della Stato di affermare la propria giurisdizione sul fatto oggetto del m.a.e. La commissione del reato, in tutto o in parte, nel territorio dello Stato richiesto della consegna costituisce attualmente un motivo facoltativo e non più obbligatorio di rifiuto ai sensi dell'art. 18-bis, comma 1, lett. a), della legge 22 aprile 2005, n. 69, così come interpolato dall'art. 15 d.lgs. 2 febbraio 2021, n. 10, che vi ha riversato l'originario motivo di rifiuto (obbligatorio) di cui all'art. 18, lett. p), poi modificato dall'art. 18-bis, lett. b), legge cit., a seguito dell'intervento normativo operato con la legge 4 ottobre 2019, n. 117. Modifica, questa, intervenuta per favorire un più stretto coordinamento nell'azione di repressione dei crimini a livello europeo e, al tempo stesso, al fine di prevenire e risolvere conflitti di giurisdizione penale tra gli Stati membri della Unione europea, alla luce del considerando 9 della decisione quadro 2009/948/GAI del Consiglio del 30 novembre 2009, recepita nell'ordinamento interno con il d. Igs. 15 febbraio 2016, n. 29. 3 Nell'ipotesi in cui la richiesta di consegna riguardi fatti commessi in parte nel territorio dello Stato, tale motivo di rifiuto è ravvisabile solo quando sussiste non un potenziale interesse dell'ordinamento interno ad affermare la giurisdizione, ma una situazione oggettiva, dimostrata dalla presenza di indagini sul fatto oggetto del mandato di arresto, sintomatica dell'effettiva volontà dello Stato di affermare la propria giurisdizione (Sez. 6, n. 27992 del 13/06/2018, H., Rv. 273544; Sez. 6, n. 5929 del 11/02/2020, Pennisi, Rv. 278329). Il legislatore, in tal modo, ha reso inteso evidenziare la circostanza del collegamento del reato oggetto del mandato di arresto europeo con il territorio nazionale (che potrebbe essere giustificato anche dal verificarsi in Italia di un solo ""frammento"" della condotta), senza farne derivare un automatico rifiuto della consegna, sul presupposto che l'interesse dello Stato italiano ad affermare la propria giurisdizione deve essere verificato concretamente caso per caso. Siffatto presupposto è stato ulteriormente circoscritto da questa Suprema Corte, affermando che là dove la richiesta di consegna riguardi fatti posti in essere anche solo in parte sul territorio dello Stato, ovvero in un altro luogo ad esso assimilabile, il rifiuto della consegna potrebbe operare unicamente nel caso in cui risulti già pendente (almeno a livello investigativo) sul territorio nazionale un procedimento penale per il medesimo fatto che costituisce oggetto del mandato di arresto europeo (Sez. 6, n. 15866 del 04/04/2018, Spasiano, Rv. 272912; Sez. 6, n. 2959 del 22/01/2020, M., Rv. 278197). L'accertamento di tale motivo di rifiuto presuppone, dunque, che nel territorio italiano si sia verificata quanto meno una parte della condotta per cui specificamente si stia procedendo all'estero, secondo la descrizione che del relativo sostrato fattuale dell'ipotesi di reato oggetto della richiesta di consegna venga offerta nell'eurordinanza proveniente dallo Stato di emissione. Occorre, in altri termini, che il vaglio delibativo al riguardo svolto dai Giudici di merito consenta di verificare la sussistenza di un ""medesimo comportamento criminoso"" realizzato dal ""medesimo soggetto"", sia pure solo in parte, nel territorio dello Stato (Sez. 6, n. 2959 del 22/01/2020, M., cit.). La condizione ostativa basata sulla clausola di territorialità presuppone, infatti, un elemento soggettivo di collegamento in grado di fondare l'interesse alla opponibilità di un motivo di rifiuto caratterizzato, sul suo versante oggettivo, dalla realizzazione, anche solo in un suo frammento, della condotta nel territorio dello Stato, quindi di un qualsiasi atto dell'iter criminoso, purchè lo stesso sia apprezzabile in modo tale da collegare la parte della condotta realizzata in Italia a quella commessa nel territorio estero (Sez. 6, n. 56953 del 21/09/2017, Guerini, Rv. 272220). 4 1.1. A fronte di tale evenienza procedimentale, come già chiarito da questa Suprema Corte (Sez. 6, n. 15866 del 04/04/2018, Spasiano, cit.; Sez. 6, n. 5548 del 01/02/2018, Manco, Rv. 272198.; Sez. 6, n. 40831 del 18/09/2018, P., Rv. 274121), il conflitto di giurisdizione tra i due Stati membri, ove concretamente ravvisabile, deve trovare la propria soluzione secondo le forme e modalità proprie del meccanismo ""dialogico"" di reciproca consultazione disegnato dalla richiamata decisione quadro 2009/948/GAI del 30 novembre 2009 sulla prevenzione e la risoluzione dei conflitti relativi all'esercizio della giurisdizione nei procedimenti penali e dal d.lgs. 15 febbraio 2016, n. 29, anche al fine di evitare l'avvio di procedimenti paralleli superflui che potrebbero determinare una violazione del principio del ne bis in idem sancito dall'art. 50 della Carta dei diritti fondamentali dell'Unione Europea, quale garanzia fondamentale direttamente applicabile nello spazio giuridico europeo (v., in motivazione, Sez. 6, n. 21323 del 22/05/2014, Maciej, Rv. 259243; Sez. 6, n. 54467 del 15/11/2016, Resneli, Rv. 268931). L'eventuale opposizione del rifiuto della consegna, in tal caso, è finalizzata a tutelare effettivamente le prerogative dello Stato di esecuzione in funzione della composizione di un conflitto che è già esistente, e non meramente potenziale (Sez. 6, n. 15866 del 04/04/2018, Spasiano, cit.), in quanto disvelato dalla effettiva volontà dello Stato di affermare in concreto - con la presenza di attività d'indagine in corso di svolgimento - la propria giurisdizione sul fatto oggetto dei m.a.e., in tutto o in parte commesso sul suo territorio (Sez. 6, n. 27992 del 13 giugno 2018, Huseini, non mass.). La richiamata normativa europea, infatti, mira non solo a sollecitare, ma a realizzare una più stretta cooperazione fra le competenti Autorità giudiziarie degli Stati membri, sì da ""prevenire situazioni in cui la stessa persona sia oggetto, in relazione agli stessi fatti, di procedimenti penali paralleli in Stati membri diversi, che potrebbero dar luogo a una decisione definitiva in due o più Stati membri e costituire in tal modo una violazione del principio ne bis in idem"" [art. 1, comma 2, lett. a), della decisione quadro 2009/948/GAI]. A sua volta, la nozione di ""procedimenti paralleli"" è scolpita nell'ordinamento interno dall'art. 2, comma 1, lett. a), d.lgs. cit., che li definisce come ""procedimenti penali, sia in fase di indagini preliminari che nelle fasi successive all'esercizio dell'azione penale, pendenti in due o più Stati membri per gli stessi fatti nei confronti della medesima persona"". 1.2. Entro tale prospettiva assiologica deve rilevarsi come la Corte territoriale abbia correttamente svolto il discrezionale apprezzamento di merito richiestole, escludendo, sulla base della documentazione in atti versata, l'interesse dello Stato ad affermare la propria giurisdizione sui fatti oggetto del m.a.e., in considerazione del dirimente rilievo secondo cui, pur emergendo la pendenza in Italia - 5 segnatamente dinanzi alla Procura della Repubblica presso il Tribunale di Milano - di un procedimento relativo a fattispecie di reato analoghe a quelle contestate al ricorrente nel procedimento estero, egli non figura tra le persone indagate per le quali sono state redatte le relative comunicazioni di reato. Analoghe considerazioni, peraltro, devono svolgersi in relazione alla documentazione - dal ricorrente non previamente prodotta dinanzi alla Corte d'appello - ed allegata ai motivi nuovi in questa Sede presentati ex art. 585, comma 4, cod. proc. pen. 2. Sotto altro profilo deve poi rilevarsi, e il dato è dirimente, come dagli atti processuali, e dalla stessa motivazione della decisione impugnata, risulti che il mandato di arresto europeo in oggetto è stato emesso dalla Procura europea sulla base di un'ordinanza di custodia cautelare emessa dall'Amtsgericht di Monaco di Baviera in data 8 ottobre 2021, dunque ai sensi dell'art. 33, par. 2, del Regolamento UE 2017/1939 del Consiglio del 12 ottobre 2017 relativo all'attuazione di una cooperazione rafforzata sull'istituzione della Procura europea («EPPO»), sul presupposto che si tratta di reati rientranti nella competenza materiale, personale e territoriale di detto organo giudiziario ai sensi degli artt. 22, par.1, e 23 del citato Regolamento UE. Nel mandato di arresto europeo si precisa, al riguardo, che la competenza ad agire dell'EPPO sussiste per il fatto che gli indagati, tra i quali figura anche l'odierno ricorrente, sono indiziati per un'associazioneNelinquere finalizzata alla commissione di reati in materia di frodi IVA che interessano almeno due Stati membri (oltre alla Germania, l'Italia, la Bulgaria, il Belgio, il Portogallo e la Francia), con un danno complessivo stimato in misura pari all'importo di almeno tredici milioni di euro. Nel corpo del m.a.e. l'Autorità di emissione precisa, inoltre, che la Procura europea con decisione del 10  giugno 2021 ha esercitato la giurisdizione e si è assunta la relativa azione penale. A norma dell'art. 33, par. 2, del citato Regolamento europeo si prevede che ""qualora sia necessario procedere all'arresto e alla consegna di una persona che non si trova nello Stato membro in cui ha sede il procuratore europeo delegato incaricato del caso, quest'ultimo emette o chiede all'autorità competente di detto Stato membro di emettere un mandato d'arresto europeo ai sensi della decisione quadro 2002/584/GAI"". Va altresì ricordato che l'art. 15 d.lgs. 2 febbraio 2021, n. 9, con cui è stata data attuazione alla cooperazione rafforzata sull'istituzione della Procura europea «EPPO», prevede, nel primo comma, che ""Le procedure di consegna relative a 6 mandati di arresto europei emessi da procuratori europei delegati sono disciplinate dalla legge 22 aprile 2005, n. 69."" Nel secondo comma di tale disposizione, inoltre, si stabilisce che ""Ai fini della procedura passiva di consegna, per «Stato membro di emissione» si intende lo Stato membro dell'Unione europea in cui si trova il procuratore europeo delegato che ha emesso il mandato di arresto europeo"". Per effetto della Decisione di esecuzione (UE) 2021/856 del 25 maggio 2021 della Commissione Europea è stata stabilita la data di inizio del 1° giugno 2021 per l'operatività del nuovo organismo giudiziario sovranazionale della Procura europea ai fini delle indagini e dell'esercizio dell'azione penale nelle materie indicate dal citato Regolamento UE 2017/1939. 3. Ne discende che il motivo di rifiuto correlato alla configurabilità, nello Stato richiesto, di fatti commessi in tutto o in parte nel suo territorio, o in luogo ad esso assimilato, non può essere opposto nel caso in cui i problemi di coordinamento intergiurisdizionale relativi alla pendenza di procedimenti penali per gli stessi fatti presso diverse Autorità giudiziarie di più Stati membri dell'Unione europea trovino una loro, sia pur provvisoria, soluzione per effetto dell'assunzione del coordinamento delle indagini da parte dell'EPPO, con la conseguente ripartizione, al suo interno, delle competenze fra gli Stati membri e l'eventuale esercizio del diritto di avocazione a norma dell'art. 27 del Regolamento, previa consultazione, se del caso, con le Autorità competenti dello Stato membro, o degli Stati membri, interessati: avocazione dal cui esercizio discende l'ulteriore effetto che le Autorità giudiziarie competenti degli altri Stati membri hanno l'obbligo di trasferire il fascicolo all'EPPO e di astenersi da ulteriori atti d'indagine in relazione allo stesso reato. Nel ricorrere di tale evenienza, infatti, deve ritenersi che le esigenze di coordinamento sottese alle disposizioni relative al meccanismo di consultazione predisposto dalla richiamata decisione quadro 2009/948/GAI del 30 novembre 2009 sulla prevenzione e la risoluzione dei conflitti relativi all'esercizio della giurisdizione nei procedimenti penali abbiano già trovato, o siano destinate ad incontrare, un temporaneo punto di equilibrio ai fini della conduzione delle indagini e delle successive determinazioni già all'interno dell'organo d'accusa istituito a livello europeo. Occorre altresì considerare che la competenza esercitata nel caso in esame dalla Procura Europea si basa sugli artt. 22, parr. 1 e 2, 23, 120, par. 2, del citato Regolamento, in combinato disposto con gli artt. 2 e 3 della Direttiva (UE) 2017/1371 del Parlamento europeo e del Consiglio, del 5 luglio 2017, relativa alla lotta contro la frode che lede gli interessi finanziari dell'Unione mediante il diritto 7 penale: competenza, questa, chiaramente esplicitata nel m.a.e., e la cui determinazione non è stata oggetto di specifiche censure da parte del ricorrente, risultando, allo stato, coerente con il riferimento ai reati di frode in materia di IVA ed alla loro realizzazione in forma transnazionale nel territorio di più Stati membri, ad opera di un gruppo organizzato e con il superamento della soglia minima prevista di un danno complessivo pari ad almeno dieci milioni di euro, come si evince dalla descrizione dei reati contenuta nel mandato europeo di arresto. Solo nell'ipotesi in cui sorga un contrasto fra l'EPPO e la Procura nazionale in merito all'eventuale attrazione della condotta criminosa oggetto del m.a.e. nella sfera di applicazione della competenza propria della Procura europea e del suo esercizio a norma degli artt. 22, 23 e 25, parr. 2 e 3, la soluzione del conflitto potrebbe essere rimessa ex art. 16 d.lgs. 2 febbraio 2021, n. 9, alle determinazioni del Procuratore generale presso la Corte di cassazione, quale Autorità giudiziaria individuata come quella competente a decidere, a livello nazionale, sul contrasto eventualmente creatosi tra la Procura europea ed una o più Procure della Repubblica, in attuazione di quanto previsto dall'art. 25, par. 6, del Regolamento UE 2017/1939. 4. Il secondo motivo di ricorso è inammissibile per genericità della relativa doglianza, incombendo sulla persona richiesta in consegna l'onere di allegare elementi sintomatici della concretezza del pericolo di sottoposizione a trattamenti inumani o degradanti in ragione delle condizioni di detenzione negli istituti di pena dello Stato di emissione: onere che, nel caso di specie, il ricorrente non ha assolto (Sez. 6, n. 10822 del 16/03/2021, Istrate, Rv. 280852). Invero, solo nel caso in cui siano state allegate informazioni provenienti da fonti autorevoli e accreditate a livello internazionale, ovvero da precedenti decisioni della Corte europea dei diritti dell'uomo riguardanti lo Stato di emissione del m.a.e., deve essere verificato il concreto rischio che la persona di cui è richiesta la consegna possa trovarsi esposta all'eventualità della sottoposizione a trattamenti inumani o degradanti correlati alle condizioni di detenzione presso gli istituti penitenziari del relativo Stato membro, in ragione del sovraffollamento o di altri problemi strutturali e non meramente contingenti. 5. Al rigetto del ricorso consegue, a norma dell'art. 616 cod. proc. pen., la condanna del ricorrente al pagamento delle spese del procedimento. La Cancelleria curerà l'espletamento degli incombenti di cui all'art. 22, comma 5, della legge n. 69 del 2005. 8 P.Q.M. Rigetta il ricorso e condanna il ricorrente al pagamento delle spese processuali. Manda alla Cancelleria per gli adempimenti di cui all'art. 22, comma 5, della legge n. 69 del 2005. Così deciso il 17 dicembre 2021 Il Consigliere estensore I Pre dmnte Gaetano De 44-nicis Pie Di/ Stefano no ",20955
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46640@tS.clean.pdf,"SENTENZA sul ricorso proposto da Cuscunà Francesco, nato il 02/10/1985 a Locri (RC) avverso la sentenza del 09/11/2021 della Corte d'appello di Reggio Calabria visti gli atti, il provvedimento impugnato e il ricorso; udita la relazione svolta dal Consigliere Gaetano De Annicis; lette le conclusioni del Pubblico Ministero, in persona del Sostituto Procuratore generale Nicola Lettieri, che ha concluso chiedendo la declaratoria di inammissibilità o, in subordine, il rigetto del ricorso. RITENUTO IN FATTO 1. Con sentenza del 9 novembre 2021 la Corte di appello di Reggio Calabria ha disposto la consegna alle Autorità tedesche di Francesco Cuscunà in relazione ad un mandato di arresto europeo processuale emesso il 15 ottobre 2021 dall'Amtgericht di Monaco di Baviera con riferimento ad un provvedimento di custodia cautelare interno emesso in data 8 ottobre 2021 per i delitti di associazione per delinquere e di evasione fiscale, subordinatamente alla condizione del rinvio nello Stato italiano per scontarvi la pena o la misura di Penale Sent. Sez. 6   Num. 46640  Anno 2021Presidente: DI STEFANO PIERLUIGIRelatore: DE AMICIS GAETANOData Udienza: 17/12/2021sicurezza privative della libertà personale eventualmente pronunciate nei suoi confronti dopo essere stato sottoposto al processo. 2. Nell'interesse del Cuscunà ha proposto ricorso per cassazione il difensore di fiducia, deducendo, con un primo motivo, la violazione degli artt. 2 e 18 della legge 22 aprile 2005, n. 69, riguardo al mancato riconoscimento del motivo di rifiuto legato alla verifica della sussistenza di un grave pericolo di violazione dei diritti fondamentali a causa della situazione di sovraffollamento carcerario e della complessiva inadeguatezza degli istituti di pena tedeschi, con la conseguente potenziale violazione del divieto di trattamenti inumani e degradanti ex art. 3 CEDU. La Corte di merito non avrebbe attivato, sul punto, il potere-dovere previsto dall'art. 16 legge cit. di verificare l'esistenza di adeguate garanzie, anche attraverso il ricorso ad un autonomo supplemento di istruttoria. 2.1. Con un secondo motivo si deduce, inoltre, la violazione di legge per non avere la Corte territoriale considerato la sussistenza della condizione ostativa legata ad un grave ed attuale pericolo di violazione del diritto fondamentale alla salute del ricorrente, avuto riguardo alle gravi patologie psichiatriche dalle quali egli è affetto (costituite da crisi d'ansia, attacchi di panico, tachicardia, disturbo depressivo accompagnato da grave claustrofobia ecc.) e all'omessa indicazione, da parte delle Autorità di emissione, delle modalità di restrizione della libertà personale e del relativo luogo di espiazione. 3. Con requisitoria trasmessa alla Cancelleria di questa Suprema Corte in data 29 novembre 2021 il Procuratore generale ha illustrato le sue conclusioni chiedendo la declaratoria di inammissibilità o, in subordine, il rigetto del ricorso. CONSIDERATO IN DIRITTO 1. Il secondo motivo di ricorso è inammissibile per genericità della relativa doglianza, incombendo sulla persona richiesta in consegna l'onere di allegare elementi sintomatici della concretezza del pericolo di sottoposizione a trattamenti inumani o degradanti in ragione delle condizioni di detenzione negli istituti di pena dello Stato di emissione: onere che, nel caso di specie, il ricorrente non ha assolto (Sez. 6, n. 10822 del 16/03/2021, Istrate, Rv. 280852). Invero, solo nel caso in cui siano state allegate informazioni provenienti da fonti autorevoli e accreditate a livello internazionale, ovvero da precedenti decisioni della Corte europea dei diritti dell'uomo riguardanti lo Stato di emissione del m.a.e., deve essere verificato il concreto rischio che la persona di cui è richiesta la consegna possa trovarsi esposta all'eventualità della sottoposizione a 2 trattamenti inumani o degradanti correlati alle condizioni di detenzione presso gli istituti penitenziari del relativo Stato membro, in ragione del sovraffollamento o di altri problemi strutturali e non meramente contingenti. 2. Parimenti inammissibile, per genericità di formulazione e manifesta infondatezza della relativa doglianza, deve ritenersi il primo motivo di ricorso, in quanto prospettato sulla base di un quadro di condizioni patologiche la cui effettiva rilevanza e gravità per la salute del consegnando, assertivamente enunciata anche con riferimento alle possibilità di attivazione di un adeguato programma terapeutico presso idonee strutture penitenziarie dello Stato di emissione, non è annoverata tra le cause di rifiuto della consegna, né utilmente rappresentabile nelle fasi procedimentali anteriori all'esecuzione del provvedimento di consegna (Sez. 6, n. 7489 del 15/02/2017, Yassir Farag, Rv. 269110). 3. Sulla base delle su esposte considerazioni s'impone, conclusivamente, la declaratoria di inammissibilità del ricorso, con la conseguenziale statuizione di condanna del ricorrente, ex art. 616 cod. proc. pen., al pagamento delle spese processuali ed al versamento alla Cassa delle ammende di una somma che, in ragione delle questioni dedotte, si stima equo quantificare nella misura di euro tremila. La Cancelleria curerà l'espletamento degli incombenti di cui all'art. 22, comma 5, della legge n. 69 del 2005. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Manda alla Cancelleria per gli adempimenti di cui all'art. 22, comma 5, della legge n. 69 del 2005. Così deciso il 17 dicembre 2021 ",5588
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s60@a2021@n47244@tS.clean.pdf,"SENTENZA sul ricorso proposto dal Partido Politico Vox nel procedimento a carico di Puigdemont Casamajo Carles, nato in Spagna il 29/12/19462 avverso le ordinanze del 4/10/2021 della Corte di appello di Cagliari Sezione distaccata di Sassari visti gli atti, i provvedimenti impugnati ed il ricorso; udita la relazione svolta dal consigliere Fabrizio D'Arcangelo; lette le richieste del Pubblico Ministero, in persona del Sostituto Procuratore generale Ciro Angelillis, che ha concluso chiedendo l'inammissibilità del ricorso; letta la memoria del difensore della persona richiesta in consegna, Avv. Agostinangelo Marras, che ha chiesto l'inammissibilità del ricorso; lette le conclusione del difensore del ricorrente, Avv. Antero Ovoli, che ha chiesto l'accoglimento del ricorso; Penale Sent. Sez. 6   Num. 47244  Anno 2021Presidente: FIDELBO GIORGIORelatore: D'ARCANGELO FABRIZIOData Udienza: 16/12/2021RITENUTO IN FATTO 1. Il presente procedimento trae origine dall'arresto, eseguito in data 23 settembre 2021 in Alghero, di Carles Puigdemont Casamajò, in esecuzione del mandato di arresto europeo emesso suoi confronti dal Tribunal Supremo di Spagna in data 14 ottobre 2019 nel procedimento penale n. 20907/2017, nel quale sono contestati alla persona richiesta in consegna i reati di sedizione (artt. 544 e 545 del codice penale spagnolo) e di malversazione (art. 252 del codice penale spagnolo) commessi in relazione all'indizione del referendum tenutosi nell'ottobre del 2017 per l'indipendenza della Catalogna. 1.1. Con ordinanza del 4 ottobre 2021 la Corte di appello di Cagliari - Sezione distaccata di Sassari -, ha rigetto la richiesta del Partido Politico Vox di intervenire quale persona offesa nel predetto procedimento, in quanto ai sensi dell'art. 17, primo comma, della legge 69 del 2005, gli unici soggetti legittimati a intervenire in tale procedimento sono il Procuratore generale, il difensore, la persona richiesta in consegna e, se presente, il rappresentante dello Stato richiedente. 1.2. Con successiva ordinanza pronunciata alla medesima udienza, la Corte di appello di Cagliari, ha, inoltre, disposto la sospensione del procedimento e ne ha differito la definizione fino all'irrevocabilità delle decisioni nei giudizi C-158/21 e T-272/21 rispettivamente pendenti innanzi alla Corte di Giustizia dell'Unione europea e al Tribunale dell'Unione europea. Con tale ordinanza la Corte di appello di Cagliari ha rilevato: - che il Puigdemont, come membro del Parlamento europeo, godeva delle immunità stabilite dall'art. 9 del Protocollo sui privilegi e sulle immunità dell'Unione e, in particolare, quella di cui al primo par. lett. b), che prevede il diritto di circolare liberamente nell'Unione europea per adempiere al proprio mandato di europarlamentare; - che il Parlamento europeo in data 9 marzo 2021 aveva disposto la revoca di questa immunità; - che avverso tale decisione, tuttavia, il Puigdemont aveva proposto ricorso al Tribunale generale dell'Unione europea, sollecitando anche la sospensione dell'efficacia della decisione impugnata; - che, con ordinanza del 30 luglio 2021, il Tribunale generale dell'Unione aveva rigettato l'istanza di sospensione, ritenendo assente un pericolo di danno grave e irreparabile, in quanto «...finché la Corte di Giustizia non si è pronunciata nella causa C-158/21 Puig Gordi e a., nulla fa pensare che le autorità giudiziarie Belghe o le autorità di un altro Stato membro potrebbero eseguire i mandati di 2 arresto europeo emessi contro i ricorrenti e potrebbero consegnargli alle autorità spagnole»; - che, infatti, il Tribunale Supremo di Spagna, in seguito al rifiuto espresso in data 7 gennaio 2021 dall'Autorità giudiziaria Belga di eseguire analogo mandato di arresto europeo nei confronti di LLuis Puig i Gordi, imputato nel medesimo procedimento penale del Puigdmont, aveva presentato in data 9 marzo 2021, ai sensi dell'art. 267 TFUE, una domanda di pronuncia pregiudiziale alla Corte di Giustizia «al fine di accertare, tra l'altro, se la decisione quadro 2002/584 autorizzi l'autorità giudiziaria dell'esecuzione a rifiutare la consegna del ricercato mediante un mandato di arresto europeo sulla base di motivi di rifiuto previsti dal suo diritto nazionale, ma che non sono specificati come tali in tale decisione quadro»; - che il Tribunale Generale, nell'ordinanza richiamata del 30 luglio 2021, aveva, inoltre, rilevato che la presentazione del ricorso avverso la decisione del Parlamento europeo da parte del Puigdemont comportava «la sospensione del procedimento nazionale fino alla pronuncia della Corte di Giustizia» e che riguardando «l'esecuzione dei mandati di arresto europei emessi nell'ambito del procedimento penale di cui trattasi, si può ritenere che la sospensione di tale procedimento comporti la sospensione dell'esecuzione di detti mandati». La Corte di appello, sulla base di tali rilievi, ha disposto la sospensione del procedimento e ne ha differito «la definizione fino all'irrevocabilità delle decisioni aventi ad oggetto l'immunità di cui all'art. 9 del protocollo dell'Unione e fino alla pronuncia della Corte di Giustizia in merito alla domanda pregiudiziale, presentata dall'autorità giudiziaria spagnola». 2. L'Avv. Antero Ovoli, difensore del Partido Politico Vox, ricorre avverso entrambe tali ordinanze e ne chiede l'annullamento. 2.1. Con il primo motivo il ricorrente censura, ai sensi dell'art. 606, comma 1, lett. b), cod. proc. pen., e con riferimento alla prima ordinanza, la violazione dell'art. 90, comma 1, cod. proc. pen., dell'art. 17, primo comma, della legge 69 del 2005, degli artt. 24 e 111, terzo comma, Cost., nonché dell'art. 47 della Carta dei diritti fondamentali dell'Unione europea. Rileva, inoltre, il Partido Politico Vox che nella procedura passiva di consegna incardinatasi innanzi alla Corte di appello di Cagliari - Sezione distaccata di Sassari -, aveva depositato telematicamente una memoria in data 1 ottobre 2021, aderendo alla richiesta di consegna formulata dall'autorità giudiziaria spagnola. Precisa il ricorrente di avere presentato questa memoria in qualità di persona offesa, in quanto nel procedimento penale pendente nei confronti del Puigdemont innanzi al Tribunal Supremo di Spagna il Partido Politico Vox era costituito come parte offesa e Acusador Popular, secondo quanto previsto dall'art. 101 della Ley 3 de Enjuiciamiento Criminal; precisa, e, dunque, il ricorrente di essere in tale procedimento titolare dell'azione penale e di esercitarla unitamente all'accusa pubblica rappresentata dal Ministerio Fiscal. La Corte di appello di Cagliari, con ordinanza letta all'udienza del 4 ottobre 2021, tuttavia, aveva rigettato la richiesta del Partido Politico Vox di intervenire nel procedimento, rilevando che gli artt. 17, primo comma, della legge n. 69 del 2005 e l'art. 702 cod. proc. pen. non prevedono la partecipazione della persona offesa al procedimento di consegna in esecuzione di un mandato di arresto europeo, disponendo la restituzione degli atti depositati. Ad avviso del ricorrente, sarebbe errato l'argomento secondo il quale tali disposizioni, essendo norme speciali, derogherebbero alla previsione generale dell'art. 90 cod. proc. pen., che consente alla persona offesa di depositare memorie in ogni stato e grado del procedimento. Gli artt. 17, primo comma, della legge n. 69 del 2005, in materia di mandato di arresto europeo, e l'art. 702 cod. proc. pen., in materia estradizionale, non escluderebbero, infatti, espressamente il diritto della persona offesa a presentare memorie nel procedimento relativo all',esecuzione del mandato di arresto europeo. Rileva, inoltre, il ricorrente che la tutela dei diritti e degli interessi della persona offesa sarebbe, inoltre, espressione, «inviolabile in ogni stato e grado del procedimento», del diritto di difesa sancito dall'art. 24 della Costituzione e che l'art. 111 della Costituzione garantisce lo svolgimento di «due process of law», nel quale tutte le parti possano rappresentare la propria posizione. La partecipazione al processo della persona offesa sarebbe, inoltre, garantita anche dall'art. 47, par. 1, della Carta dei diritti Fondamentali dell'Unione europea e dall'art. 6, § 1, della Convenzione Europea dei diritti dell'uomo, che protegge e garantisce il «right to the court» della persona offesa del reato, come affermato, da ultimo, dalla Corte EDU nella sentenza del 18/03/2021, sul caso Petrella c. Italia. 2.2. Con il secondo motivo il ricorrente censura, ai sensi dell'art. 606, comma 1, lett. b), cod. proc. pen., la violazione e la falsa applicazione dell'art. 17, secondo, terzo e quarto comma, della legge n. 69 del 2005 e dell'art. 262 TFUE con riferimento all'ordinanza di sospensione del procedimento adottata dalla Corte di appello di Cagliari. Deduce il ricorrente che il Parlamento europeo, con decisione del 9 marzo 2021 aveva disposto di «revocare l'immunità di Carles Puigdemont i Casamajò a norma dell'articolo 9, primo comma, lettera b), del protocollo n. 7 sui privilegi e sulle immunità dell'Unione europea». Ad avviso del ricorrente, dunque, il Puigdemont allo stato non godrebbe più di alcuna immunità connessa allo status di membro del Parlamento europeo ed, 4 inoltre, il mandato di arresto europeo emesso dal Tribuna! Supremo di Spagna sarebbe pienamente valido ed efficace, come peraltro ribadito dall'autorità giudiziaria spagnola alla Corte di appello di Cagliari con nota del 30 settembre 2021. Illegittima sarebbe, dunque, la decisione della Corte di appello di Cagliari di sospendere il procedimento volto all'esecuzione del predetto mandato di arresto europeo. 2.3. Il ricorrente ha chiesto, dunque, alla Corte di Cassazione di annullare entrambe le ordinanze pronunciate dalla Corte di appello all'udienza del 4 ottobre 2021 e di ordinare alla stessa di pronunciarsi sulla richiesta di consegna del Puigdemont formulata dal Tribunal Supremo di Spagna. 3. Il giudizio di cassazione si è svolto a trattazione scritta, ai sensi dell'art. 23, comma 8, d.l. n. 137 del 2020, conv. dalla legge n. 176 del 2020. 3.1. Con requisitoria e conclusioni scritte del 25 novembre 2021 il Procuratore generale presso la Corte di Cassazione ha chiesto il rigetto del ricorso, rilevando che la persona offesa che non rivesta la contemporanea qualità di danneggiato costituito parte civile non assume la qualità di parte processuale nel diritto interno. Rileva, inoltre, che i diritti e facoltà della persona offesa del reato, di cui all'ad 90 c.p.p., hanno ragion d'essere solo nell'ambito del procedimento interno e non in un procedimento fondato sul principio del reciproco riconoscimento, il cui scopo è quello di garantire la celere consegna di una persona per poterla sottoporre a processo o per eseguire una pena nei suoi confronti. Sotto questo profilo non si configurerebbe alcuna violazione dei diritti fondamentali della persona offesa riconosciuti dalla Carta di Nizza, in quanto il procedimento di consegna è strumentale rispetto al processo interno, che è la sede naturale in cui la persona offesa esercita diritti e facoltà. Un partito politico, che rappresenta solo i suoi aderenti, non potrebbe, inoltre, sostituirsi allo «Stato richiedente» nell'intervento diretto che l'art. 702 cod. proc. pen. riserva allo Stato interessato ad ottenere l'estradizione. 3.2. Con memoria depositata in data 30 novembre 2021 l'avv. Agostinangelo Marras, difensore dei di Carles Puigdemont Casamajò, ha chiesto di dichiararsi inammissibile il ricorso, in quanto gli artt. 17, primo comma, della legge n. 69 del 2005, in materia di mandato di arresto europeo, e l'art. 702 cod. proc. pen., in materia di estradizione, indicando espressamente i soggetti legittimati a partecipare al processo innanzi alla corte di appello, non ammetterebbero l'intervento della persona offesa; l'art. 90 cod. proc. pen. consentirebbe, inoltre, il deposito di memorie solo nel processo e non già nel distinto procedimento avente 5 ad oggetto la verifica delle condizioni per l'esecuzione del mandato di arresto europeo. 3.3. Con memoria depositata in data 9 dicembre 2021 l'avv. Antero Ovoli, difensore del ricorrente, ha chiesto l'accoglimento del ricorso. Rileva il ricorrente, nel contrastare le richieste del Procuratore generale, che l'art. 90, comma 1, cod.proc.pen. utilizzando il lemma «procedimento» e non «giudizio» attribuirebbe alla persona offesa dal reato un'estesa facoltà di intervento ed ausilio sin dall'inizio del procedimento penale (quindi, nella fase delle indagini) e sino alla sua conclusione (termine di espiazione dell'eventuale pena). Questa facoltà di intervento dovrebbe, dunque, potersi esplicare anche nel procedimento volto alla verifica delle condizioni per eseguire il mandato di arresto europeo secondo un'interpretazione costituzionalmente (ed ""unionalmente"") orientata. CONSIDERATO IN DIRITTO 1. Il ricorso deve essere rigettato in quanto i motivi nello stesso proposti si rivelano infondati. 2. Con il primo motivo di ricorso il Partido Politico Vox censura l'illegittimità, per violazione dell'art. 90, comma 1, cod. proc. pen., dell'art. 17, primo comma, della legge 69 del 2005, degli artt. 24 e 111, terzo comma, Cost., nonché dell'art. 47 della Carta dei diritti fondamentali dell'Unione europea, dell'ordinanza con la quale la Corte di appello di Cagliari - Sezione distaccata di Sassari - ha disposto la sua estromissione dal procedimento relativo all'esecuzione del mandato di arresto europeo emesso nei confronti del Puigdemont. Il ricorrente deduce che l'intervento della persona offesa nel procedimento di esecuzione del mandato di arresto europeo non sarebbe espressamente escluso né dall'art. 17, primo comma, della legge n. 69 del 2005, né dall'art. 702 cod. proc. pen. Dovrebbe, dunque, pur sempre trovare applicazione il precetto generale dell'art. 90 cod. proc. pen., che consente alla persona offesa di presentare memorie in ogni stato e grado del procedimento. Tale esito interpretativo sarebbe, peraltro, necessitato in quanto la «tutela dei diritti e degli interessi della persona offesa» è principio costituzionale ritenuto «inviolabile in ogni stato e grado del procedimento» dall'art. 24 della Costituzione» e la partecipazione al processo della parte lesa è garantita dall'art. 47, par. 1, della Carta dei diritti fondamentali dell'Unione europea e dall'art. 6, par. 1, della Convenzione europea dei diritti dell'uomo. 6 y 3. Il motivo è infondato. L'art. 17, primo comma, della legge n. 69 del 2005, mutuando l'archetipo delineato per il procedimento estradizionale dall'art. 702 cod. proc. pen., disciplina specificamente i soggetti legittimati e prevede che, salvo i casi di consenso dell'interessato all'esecuzione del mandato di arresto europeo, la corte di appello decide con sentenza in camera di consiglio sull'esistenza delle condizioni per l'accoglimento della richiesta di consegna, sentiti il procuratore generale, il difensore, e, se compare, la persona richiesta in consegna, nonché, se presente, il rappresentante dello Stato richiedente. Tale previsione, dunque, enuncia tassativamente i soggetti legittimati a intervenire nel procedimento di esecuzione del mandato di arresto europeo innanzi all'autorità giudiziaria e non contempla la persona offesa. Nessuno spazio è, dunque, previsto nella disciplina interna, né tanto meno nella decisione quadro 2002/584 per l'intervento di parti diverse da quelle espressamente contemplate e, segnatamente, di parti private diverse dalla persona richiesta in consegna. 4. Non può, d'altra parte, consentirsi l'intervento della parte lesa nel procedimento di esecuzione del mandato di arresto europeo ricorrendo alla previsione generale dell'art. 90 cod. proc. pen., che consente alla stessa il deposito di memorie in ogni stato e grado del giudizio. L'art. 39, primo comma, della legge n. 69 del 2005 sancisce, infatti, che «Per quanto non previsto dalla presente legge si applicano le disposizioni del codice di procedura penale e delle leggi complementari, in quanto compatibili». Tale previsione qualifica il sistema delineato dalla legge italiana di attuazione della decisione quadro come ""aperto"" e, dunque, preordinato a recepire la disciplina del codice di procedura speciale e della leggi complementari. L'operatività della clausola di rinvio alla disciplina processuale comune postula, tuttavia, sul piano logico, una lacuna nella legge n. 69 del 2005 e che la disposizione di cui si invoca l'applicazione sia compatibile con gli scopi della disciplina e la natura del procedimento in materia mandato di arresto europeo. Nel caso di specie, tuttavia, l'elencazione tassativa dei soggetti ammessi a contraddire in ordine all'esecuzione del mandato di arresto europeo innanzi all'autorità giudiziaria italiana operata dall'art. 17, primo comma, della legge n. 69 del 2005 esclude in radice la ricorrenza di una lacuna della legge. La natura stessa del procedimento di verifica delle condizioni per l'esecuzione della consegna all'autorità giudiziaria estera del soggetto richiesto è, del resto, incompatibile con l'applicazione della norma generale di cui all'art. 90 cod. proc. 7 pen., in quanto l'esecuzione del mandato di arresto europeo si incentrata sulla collaborazione, nella mutua fiducia, tra Stati membri, senza alcun spazio di interlocuzione per per le persone offese. La stessa disciplina dell'estradizione e, segnatamente, dell'art. 702 cod. proc. pen. che costituisce il modello cui il legislatore ha fatto esplicitamente riferimento nell'introdurre l'art. 17, primo comma, della legge n. 69 del 2005, conferma come nell'ambito dei procedimenti di collaborazione internazionale giudiziaria non vi sia spazio alcuno per l'intervento delle parti private diverse dal soggetto richiesto in consegna. 5. I parametri costituzionali e sovranazionali genericamente richiamati da parte ricorrente, del resto, non sono utilmente invocabili per fondare l'intervento della parte lesa nella procedura passiva di consegna in esecuzione di un mandato di arresto europeo. La giurisprudenza europea ha, infatti, affrontato il tema delle prerogative spettati alla vittima, ma esclusivamente nel «criminal proceeding» e, dunque, nel processo penale di merito. Tali principi non paiono, dunque, estensibili a un procedimento, quale quello di esecuzione del mandato di arresto europeo; questo procedimento è, infatti, volto a verificare la sussistenza delle condizioni per poter procedere alla consegna - al fine di consentire l'inizio del procedimento penale nello Stato membro o all'esecuzione della sentenza emessa in tale Stato - e, dunque, non contempla alcuna interlocuzione sul merito dell'accusa nello stesso elevata. Lo statuto europeo della vittima del reato (delineato, in particolare, dalla direttiva 2012/29/UE, che istituisce norme minime in materia di diritti, assistenza e protezione delle vittime di reato e che sostituisce la decisione quadro 2001/220/GAI) è, peraltro, inapplicabile nel caso di specie, indipendentemente dalla sua trasponibilità nella disciplina del mandato di arresto europeo. Come chiarito, infatti, dalla definizione di vittima enunciata di cui all'art. 2, par. 1, lett. a), della citata direttiva, in tale categoria non rientrano le persone giuridiche (Corte di giustizia, 21/10/2010, C-205/98, Eredies e Sapi; Corte di giustizia, 28/06/2007, C-467/05, Dell'Orto), bensì solo la «persona fisica che ha subito un danno, anche fisico, mentale o emotivo, o perdite economiche che sono stati causati direttamente da un reato». Inconferente è, da ultimo, il richiamo operato dal ricorrente alla sentenza emessa dalla Corte Edu nel caso Petrella contro Italia (C. EDU, 18 marzo 2021, Petrella c. Italia), in quanto in questa pronuncia si riconosce in capo alla vittima la titolarità del diritto alla ragionevole durata del procedimento sin dalla fase investigativa, a nulla rilevando la mancata assunzione dello status di parte ai 8 sensi del diritto nazionale, ma non certo il diritto ad intervenire nelle procedure passive di consegna. 6. Occorre, da ultimo, rilevare che lo stesso ricorrente non ha compiutamente dimostrato di poter essere qualificato parte lesa ai sensi dell'ordinamento italiano e, dunque, di essere titolare del bene giuridico leso dai reati contestati al Puigdemont. L'acusador popular nel sistema delineato dalla disciplina processuale penale spagnola è, peraltro, l'accusa privata promossa uti cives e non già dalla parte lesa, in quanto altrimenti ricorrerebbe la diversa figura dell'acusador.  particular. 7. Il rigetto del primo motivo di ricorso e, dunque, l'esclusione della legittimazione del ricorrente a interloquire in ordine ai provvedimenti adottati dalla Corte di appello di Cagliari Sezione distaccata di Sassari nella procedura passiva di consegna esime dall'esaminare il secondo motivo, che si incentra sulle censure svolte in ordine alle statuizioni adottate sulla richiesta di consegna del Puigdemont. Alla stregua di tali rilievi il ricorso deve essere dichiarato infondato e il Partido Politico Vox deve essere condannato al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso il 16/12/2021. ",21208
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s60@a2021@n46140@tS.clean.pdf,"SENTENZA sul ricorso proposto da: Spada Riccardo, nato a Torino il 17/01/1976 avverso la sentenza del 03/11/2021 della Corte appello di Torino udita la relazione svolta dal Consigliere Antonio Costantini; lette le conclusioni del Pubblico Ministero, in persona del Sostituto procuratore generale Perla Lori, che richiesto la inammissibilità del ricorso RITENUTO IN FATTO 1. Con sentenza emessa in data 3 novembre 2021, la Corte di appello di Torino ha disposto la consegna di Riccardo Spada all'autorità giudiziaria della Repubblica Federale di Germania in relazione al M.A.E. contenente l'ordine di arresto n. DEP 212910316096000001 emesso il 17 ottobre 2021 dalla European Public Prosecutor's Office (""EPPO"") su decisione della Amtsgericht di Monaco di Baviera, a condizione che dopo essere stato processato sia inviato in Italia per scontarvi la pena o la misura di sicurezza privativa della libertà personale. La decisione impugnata evidenzia che il M.A.E. a carico di Riccardo Spada, cittadino italiano, è stato emesso in relazione ai reati di associazione criminale finalizzata alla frode fiscale (puniti dal par. 129 codice penale tedesco e dall'art. 370 codice finanziario della Repubblica Federale della Germania), fatti commessi tra il 1 marzo 2018 ed il 31 marzo 2021. Penale Sent. Sez. 6   Num. 46140  Anno 2021Presidente: RICCIARELLI MASSIMORelatore: COSTANTINI ANTONIOData Udienza: 15/12/2021La Corte di appello ha evidenziato che il 20 ottobre 2021 Riccardo Spada è stato tratto in arresto dalla Guardia di Finanza di Milano, che il 22 ottobre, alla presenza del Procuratore generale e dei difensori di fiducia, si è proceduto all'audizione di Spada che rifiutava la consegna e non prestava il consenso alla rinuncia della garanzia del principio di specialità; convalidato l'arresto, veniva applicata la custodia cautelare degli arresti domiciliari. La Corte territoriale, preso atto del sopraggiungere in data 25 ottobre 2021 del mandato di cattura estero ed il mandato di arresto europeo del 15 ottobre 2021, rilevava l'esistenza di una contestazione provvisoria in ordine al reato di associazione a delinquere e frode fiscale corrispondente alle fattispecie italiane di cui agli artt. 416 cod. pen. e 1, comma 1 (rectius: 2, comma 1), d.lgs. n. 74 del 2000, che prevede la reclusione da quattro ad otto anni di reclusione allorché l'ammontare degli elementi passivi fittizi superi gli euro 100.000. I fatti risulterebbero commessi dal 1 marzo 2018 al 31 marzo 2021 e coinvolgerebbero la società Edil Service s.r.l. di cui Spada, come emerso a seguito di perquisizione eseguito su delega da parte della Procura europea di Milano delegata dalla procura europea con sede in Germania, era stato dirigente e rappresentante legale dal 11 aprile 2015 al 19 aprile 2018. La Corte di appello, avendo ritenuto sussistenti i presupposti per la consegna, ha giudicato ininfluente la mancanza di indicazione nel MAE del minimo edittale richiesto dall'art. 6, I. 22 aprile 2005, 69 ed ha disposto la consegna di Riccardo Spada anche in ragione dell'assenza di condanne o procedimenti pendenti in Italia. 2. Riccardo Spada, per mezzo del difensore avvocato Stefano Castrale, ricorre avverso la suindicata sentenza deducendo i motivi di ricorso di seguito indicati. 2.1. Violazione di legge ex art. 6, comma 1, lett. f), I. 22 aprile 2005, n. 69 ex art. 606, comma 1, lett. b), cod. proc. pen. Secondo la citata disposizione il mandato di arresto europeo, tra le varie disposizioni, deve contenere l'informazione della durata della pena minima stabilita dalla legge dello Stato richiedente la consegna; informazione che, se mancante, deve formare oggetto di informazione integrativa rivolta allo stato emittente da parte della Corte di appello. Erronea risulterebbe, pertanto, la motivazione resa sul punto dalla Corte territoriale nella parte in cui, alla specifica deduzione formulata in quella sede, ha ritenuto non rilevante che la legge penale tedesca non prevedesse la pena minima; osserva che il ricorrente non è stato messo in condizione di conoscere quale sia la esatta pena prevista dall'ordinamenti straniero, onere che la legge pone espressamente per mezzo della chiara disposizione dell'art. 6 d.lgs. cit. in capo allo Stato richiedente e che, se mancante, deve essere richiesta. Né può essere condiviso quell'orientamento pur espresso da questa Corte secondo cui il riferimento contenuto nella citata disposizione non troverebbe conferma nella decisione quadro 2002/584/GA che è stata attuata per mezzo della legge n. 69/2005 che invece prevede esclusivamente l'indicazione della «scala di pene», testo della legge che, in quanto chiaramente difforme, dovrebbe formare oggetto di declaratoria di incostituzionalità ad opera della Corte costituzionale. 2.2. Violazione dell'art. 18-bis, comma 1, lett. a), d.lgs. I. 22 aprile 2005, n. 69 ex art. 606, comma 1, lett. b), cod. proc. pen. Il ricorrente osserva che la Corte di appello di Torino, avverso l'eccezione formulata in udienza tesa a far rilevare come parte della condotta fosse stata realizzata in Italia, ha erroneamente confutato il rilievo osservando come non fossero apprezzabili condanne o comunque procedimenti penali pendenti in Italia per i medesimi fatti; risposta fornita dalla Corte territoriale che si palesa eccentrica in ragione della differente norma che governa la materia: l'eccezione rivolta dal ricorrente in sede di merito era tesa a rilevare la presenza di elementi che deponessero per il rifiuto facoltativo di consegna previsto dall'art. 18-bis, comma 1, lett. a), e non di quello previsto dalla lettera b), I. n. 69/2005. CONSIDERATO IN DIRITTO 1. Il ricorso, in quanto infondato, deve essere rigettato. 2. Il primo motivo di ricorso che censura l'omessa indicazione della pena minima per i reati inclusi nel mandato di arresto europeo risulta manifestamente infondato. Come riportato dallo stesso ricorrente, deve richiamarsi il principio di diritto espresso da questa Suprema Corte ed ormai consolidato, secondo cui ai fini della valutazione della completezza delle informazioni contenute nel mandato di arresto europeo processuale, al di là del tenore letterale dell'art.6, comma 1, lett. f, della legge n. 69 del 2005, deve aversi riguardo alla sola indicazione della pena detentiva edittale massima, l'unica rilevante ai fini della decisione sulla consegna, sia in base alla decisione quadro 2002/584/GAI del 13 giugno 2002, sia in base alla legge italiana attuativa, tanto che nell'""Annex"" della decisione quadro 2002/584/GA, tra le informazioni da indicare per il m.a.e. processuale, in relazione alla pena, vi è la sola indicazione della ""durata massima"" della pena detentiva edittale (Sez. 6, n. 45364 del 01/12/2011, Piatek, Rv. 251187). Deve nondimeno rilevarsi che la Procura europea di Monaco di Baviera contesta allo Spada il reato di frode fiscale che lede gli interessi finanziari della Comunità europee - ai sensi della convenzione del 26 luglio 1995 -, reato che, secondo la previsione del paragrafo 2, comma 2, della decisione quadro 2002/584/GAI, dà luogo ad ipotesi di consegna obbligatoria, a norma dell'art. 8, della legge n. 69 del 2005, evenienza che rende, anche sotto detto aspetto, adeguata la previsione di una pena privativa della libertà personale pari o superiore a tre anni, disposizione che deroga sia alla norma della doppia punibilità di cui all'art. 7, comma 1, sia, per quel che in questa sede rileva, alla prevista richiesta di indicazione della pena minima. 3. Infondato risulta il secondo motivo di ricorso con il quale il ricorrente censura l'erronea risposta fornita dalla Corte territoriale che ha rilevato l'assenza di condanne e comunque di procedimenti pendenti e fa rilevare che le condotte sarebbero agite in parte in Italia. 3.1. Come osservato dalla Corte territoriale (pag. 4 sentenza), in ordine al reato per il quale procede l'autorità giudiziaria della Repubblica Federale di Germania, svolge indagini la Procura europea che, ai sensi dell'art. 15, comma 1, d.lgs. 2 febbraio 2021, n. 9, prevede che le «procedure di consegna relative ai mandati di arresto europei emessi da procuratori europei delegati sono disciplinate dalla legge 22 aprile 2005, n. 69»; disposizione contenuta nel Regolamento (UE) 2017/1939 del Consiglio del 12 ottobre 2017 relativa all'attuazione di una cooperazione rafforzata sull'istituzione della Procura europea («EPPO»). Osserva il Collegio che l'art. 33 del citato Regolamento detta disposizioni secondo cui il Procuratore europeo delegato incaricato del caso può disporre o chiedere l'arresto o la detenzione preventiva dell'indagato o dell'imputato in conformità del diritto nazionale applicabile in casi nazionali analoghi e che (comma 2), qualora sia necessario procedere all'arresto e alla consegna di una persona che non si trova nello Stato membro in cui ha sede il procuratore europeo delegato incaricato del caso, emette o chiede all'autorità competente di detto Stato membro di emettere un mandato d'arresto europeo ai sensi della decisione quadro 2002/584/GAI (I. n. 69/2005). Sotto altro profilo il regolamento del Consiglio (UE) 2017/1939 del 12 ottobre 2017, agli artt. 22 e seguenti disciplina i criteri in base ai quali vengono attribuite alla competenza della Procura europea alcune materie. Per quel che rileva nel presente procedimento, secondo l'art. 22, comma 1, la Procura europea (EPPO) è competente per i reati che ledono gli interessi finanziari dell'Unione di cui alla direttiva (UE) 2017/1371, per come attuata dal diritto nazionale, indipendentemente dall'eventualità che la condotta criminosa possa essere diversamente qualificata dal diritto nazionale. I reati di cui all'articolo 3, paragrafo 2, lettera d), della direttiva (UE) 2017/1371 (frode finanziarie che ledono gli interessi finanziari dell'Unione), sono di competenza della Procura europea (""EPPO"") soltanto qualora la condotta sia commessa nel territorio di due o più Stati membri e comportino un danno complessivo pari ad almeno 10 milioni di euro. Quanto alla condotta di partecipazione alle organizzazioni criminali, l'organo requirente dell'Unione è competente quando l'attività criminosa della organizzazione criminale è funzionale alla commissione di uno dei reati che ledono gli interessi finanziari dell'Unione. Nel caso di specie non può concretamente contestarsi la giurisdizione, anche in ordine alla condotta associativa, fermo restando che proprio l'autorità tedesca, riconoscendosi competente, ha adottato la misura cautelare sulla cui base è stato emesso il mandato di arresto europeo. 3.2. In tale prospettiva non vi è ragione di disattendere un orientamento consolidato, formatosi nel vigore dell'art. 18, comma 1, lett. p), legge 69 del 2005, ma ribadito dopo l'introduzione da parte della legge 117 del 2019 della causa facoltativa di rifiuto di cui all'art. 18-bis, lett. b), legge 69 del 2005, in forza del quale il motivo di rifiuto per fatti commessi in parte nel territorio dello Stato si fonda sull'individuazione di un concreto interesse, legato ad una situazione oggettiva, attestata dalla sussistenza di indagini sul fatto oggetto della richiesta di consegna, sintomatiche della volontà di affermare la propria giurisdizione (Sez. 6, n. 5929 del 11/02/2020, Pennisi, Rv. 278329; Sez. 6, n. 27992 del 13/06/2018, Rv. 273544). Occorre, dunque, che alla base del rifiuto vi sia la manifestazione di un interesse dello Stato alla persecuzione del reato, interesse, che per essere riconoscibile, deve trovare fondamento in un dato oggettivo. Tale quadro non può dirsi mutato per effetto di quanto previsto dall'art. 18, comma 1, lett. a) legge 69 de 2005, come interpolato dal d.lgs. 10 del 2021: del resto il mandato di arresto europeo trasmesso alle autorità italiane esplicita la competenza funzionale dell'A.G. emittente, in ordine all'azione penale per i fatti oggetto della richiesta di cattura, con riguardo ai quali si procede in Germania (pag. 9), evidenziando l'esistenza di indizi di partecipazione all'associazione a delinquere tesa alla realizzazione di un sistema di frodi IVA per un provocato danno di complessivi 13 milioni di euro, coinvolgente ben più di due Stati, segnatamente la Germania, l'Italia, la Bulgaria, il Belgio, il Portogallo e la Francia. Proprio l'inquadramento della vicenda nell'ambito di un procedimento per il quale procede la Procura europea in Germania, in relazione al quale l'autorità giudiziaria italiana ha proceduto ad atti di perquisizione delegata, in assenza di un autonomo procedimento, rispetto al quale possa valutarsi un preponderante interesse dello Stato, fa venir meno qualsivoglia ragione giustificativa dell'esercizio della facoltà di rifiuto. D'altro canto, la risposta della Corte di appello di Torino, se da un dato ha fatto riferimento a ""procedimenti penali"", con citazione evocativa dell'art. 18-bis lett. b) legge 69 del 2005, dall'altro ha correttamente messo in evidenza il fatto che la Procura europea di Milano ha proceduto ad atti delegati, per escludere un diverso specifico procedimento e per inquadrare la vicenda nel più vasto alveo della competenza della Procura europea, senza che sia stata prospettata la concreta esistenza di indagini o procedimenti in Italia, ciò che non avrebbe potuto sfuggire, anche in ragione dello stretto collegamento tra Procuratore europeo di Milano e Procura della Repubblica (artt. 24 e 25, Regolamento [UE] 2017/1939 del Consiglio del 12 ottobre 2017 che disciplina l'esercizio della competenza della Procura europea e segnatamente i rapporti tra l'organo requirente dell'Unione europea ed altre autorità nazionali incluse le Procure della Repubblica) da una parte, e della dettagliata procedura a garanzia della competenza (art. 16, d.lgs. 2 febbraio 2021, n. 9 che attribuisce alla Procura generale presso la Corte di cassazione la soluzione dei contrasti tra Procura europea e Procure della Repubblica), dall'altra. In concreto il motivo di ricorso si risolve in una critica di tipo lessicale, che non considera la sostanza dei fenomeni, nulla di concreto essendo addotto, in tale quadro, a sostegno del motivo facoltativo di rifiuto. 4. Al rigetto del ricorso consegue la condanna del ricorrente al pagamento delle spese processuali, secondo quanto previsto dall'art. 616, comma 1, cod. proc. pen. P.Q.M. Rigetta il ricorso e condanna il ricorrente al pagamento delle spese processuali. Manda alla Cancelleria per gli adempimenti di cui all'art. 22, comma 5, legge n. 69 del 2005. Così deciso il 15/12/2021. Il Consigliere estensore Antonio Costantini Il Presidente Massimo Ricciarelli ",14592
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s60@a2021@n46139@tS.clean.pdf,"SENTENZA sul ricorso proposto da: De Leo Valentino, nato a Foggia il 17/10/1981 avverso la sentenza del 21/10/2021 della Corte di appello di Bari letti gli atti, la sentenza impugnata e il ricorso; udita la relazione del Presidente Massimo Ricciarelli; letta la requisitoria del Sostituto Procuratore generale Perla Lori, che ha concluso per il rigetto del ricorso. RITENUTO IN FATTO 1. Con sentenza del 21/10/2021 la Corte di appello di Bari ha disposto la consegna all'A.G. della Germania di Valentino De Leo, nato a Foggia il 17/10/1961, in esecuzione di mandato di arresto europeo emesso il 29/12/2020 per tre delitti di truffa, riguardanti l'acquisto e il noleggio di vetture, e per un delitto di lesioni volontarie. 7 1 )( Penale Sent. Sez. 6   Num. 46139  Anno 2021Presidente: RICCIARELLI MASSIMORelatore: RICCIARELLI MASSIMOData Udienza: 15/12/20212. Ha proposto ricorso De Leo tramite il suo difensore. 2.1. Con il primo motivo denuncia violazione di legge e vizio di motivazione in relazione all'art. 18-bis legge 69 del 2005. La Corte non aveva considerato il radicamento in Italia del ricorrente, quale causa facoltativa di rifiuto della consegna, mentre aveva considerato solo la sussistenza di indizi di colpevolezza in assenza di riferimenti alle fonti di prova e alle evidenze fattuali che consentivano di attribuire i reati alla persona richiesta in consegna, anche in violazione di quanto prescritto dall'art. 6, commi 3, 4 e 5 legge 69 del 2005. 2.2. Con il secondo motivo denuncia violazione di legge e vizio di motivazione in relazione all'art. 8, comma 1, lett. v), legge 69 del 2005. La Corte aveva omesso di considerare che i fatti non erano qualificabili come truffa e non comportavano la consegna obbligatoria ai sensi dell'art. 8 legge 69 del 2005, potendosi al più prospettare il delitto di appropriazione indebita. 3. Il Procuratore generale ha inviato requisitoria concludendo per il rigetto del ricorso. 4.11 ricorso è stato trattato ai sensi dell'art. 23, commi 8 e 9, d.l. 28 ottobre 2020, n. 137, senza l'intervento delle parti. CONSIDERATO IN DIRITTO 1. Premesso che nel caso di specie risulta applicabile la disciplina vigente prima delle modifiche introdotte dalla legge 2 febbraio 2021, n. 10, il ricorso è inammissibile perché manifestamente infondato. 2. Quanto al primo motivo il ricorrente non considera che nel caso di specie non veniva in rilievo un mandato d'arresto esecutivo, cioè funzionale all'esecuzione di una di condanna, relativamente alla quale avrebbe potuto prospettarsi il motivo di rifiuto del radicamento in Italia, ma un mandato di arresto processuale correlato ad un ordine di arresto interno, nell'ambito di un procedimento in corso a carico del ricorrente, dovendosi in questo caso solo prevedere che il soggetto fosse riconsegnato per l'eventuale esecuzione della pena in Italia ai sensi dell'art. 19, comma 1, lett. c), legge 69 del 2005. Inoltre, del tutto generici risultano i rilievi in ordine alla remissione della querela, quanto alle lesioni, e all'assenza di indizi a carico del ricorrente in ordine agli ulteriori delitti, a fronte di quanto in realtà emergente dal mandato di arresto europeo e dal mandato di arresto emesso dall'A.G. della Germania, atti nei quali si dà conto dei fatti, agli effetti di un giudizio evocativo di un quadro indiziario idoneo ai fini dello Stato richiedente. 3. Quanto al secondo motivo, si osserva che viene dato erroneamente rilievo all'applicabilità o meno dell'ad. 8 legge 69 del 2005, posto che la consegna deve ritenersi prevista anche nei casi previsti in via generale dall'art. 7 e che i fatti posti a base del M.A.E., quand'anche non integranti il delitto di truffa, sarebbero comunque sussumibili nell'ipotesi dell'appropriazione indebita, così da rendere configurabile la doppia punibilità e conseguentemente giustificare la consegna. 4. In conclusione il ricorso risulta inammissibile, con conseguente condanna del ricorrente al pagamento delle spese processuali e, in ragione dei profili di colpa sottesi alla causa dell'inammissibilità, a quello della somma di euro 3.000,00 in favore della Cassa delle ammende. Tuttavia, si impone l'integrazione ex officio di quanto disposto dalla sentenza impugnata, nel senso che, ai sensi dell'art. 19, comma 1, lett. c), legge 69 del 2005, deve essere introdotta la subordinazione della consegna alla condizione che Valentino De Leo sia rinviato in Italia per l'esecuzione della pena eventualmente inflittagli all'esito del giudizio celebrato nel Paese emittente (sul punto si rinvia al principio stabilito da Sez. 6, 34956 del 4/9/2008, Fuoco, Rv. 240919, poi richiamato e condiviso da Sez. 6, n. 820 del 8/1/2020, Kacorri Artemis, Rv. 278120 e Sez. 6, n. 48978 del 28/12/2012, Marti, Rv. 254013). P. Q. M. Dichiara inammissibile il ricorso e condanna il ricorrente al pagamento delle spese processuali e della somma di euro 3.000,00 in favore della Cassa delle ammende. Dispone che la consegna sia subordinata alla condizione che De Leo Valentino sia rinviato in Italia per l'esecuzione della pena eventualmente inflittagli in Germania. Manda alla cancelleria per gli adempimenti di cui all'art. 2 comma 5, legge 69 del 2005. Così deciso il 15/12/2021 Il Presidente estensore Ma .nno Ri re Il i ",5255
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s60@a2021@n46137@tS.clean.pdf,"SENTENZA sul ricorso proposto da: Marzouki Imed, nato il 17/08/1980 in Tunisia avverso l'ordinanza del 21/06/2021 della Corte di appello di Bologna letti gli atti, il provvedimento impugnato e il ricorso; udita la relazione del Presidente Massimo Ricciarelli; letta la requisitoria del Sostituto Procuratore generale Mariella De Masellis, che ha concluso per il rigetto del ricorso. RITENUTO IN FATTO 1. Con ordinanza del 21/6/2021 la Corte di appello di Bologna ha respinto la richiesta di restituzione nel termine per proporre appello, presentata nell'interesse di Inned Marzouki in relazione alla sentenza di condanna pronunciata dal Tribunale di Bologna in data 16/11/2020. 2. Ha proposto ricorso Marzouki tramite il suo difensore. Penale Sent. Sez. 6   Num. 46137  Anno 2021Presidente: RICCIARELLI MASSIMORelatore: RICCIARELLI MASSIMOData Udienza: 15/12/20212.1. Con il primo motivo denuncia violazione del contraddittorio, in ragione del fatto che il provvedimento era stato emesso «de plano». 2.2. Con il secondo motivo denuncia vizio di motivazione in relazione a quanto annotato in calce alla sentenza circa un appello presentato in data 3/11/2020 e comunicato al P.M. in data 11/12/2020: la Corte avrebbe dovuto confrontarsi con tale elemento, tale da suffragare l'ipotesi di un appello andato smarrito, in alternativa dovendosi riconoscere la negligenza del precedente difensore, valorizzabile quale forza maggiore rilevante ex art. 175 cod. proc. pen. 3. Il Procuratore generale ha inviato requisitoria concludendo per l'inammissibilità del ricorso. CONSIDERATO IN DIRITTO 1. Il ricorso è inammissibile. 2. Il primo motivo è manifestamente infondato, costituendo principio consolidato quello per cui il giudice deve provvedere «de plano», salvo che sia in corso procedimento principale con rito camerale, in quanto l'art. 175 cod. proc. pen. non richiama l'art. 127 cod. proc. pen. (Sez. 6, n. 2028 del 25/10/2018, dep. 2019, Mejia, Rv. 274925; Sez. 4, n. 4460 del 16/1/2015, De Musso, Rv. 262035; Sez. 3, n. 5930 del 17/12/2014, Currò, Rv. 263177). 3. Il secondo motivo è generico e comunque manifestamente infondato: la Corte ha spiegato che risulta una dichiarazione di voler presentare appello presentata dall'imputato in data 3/12/2020, prima del deposito della motivazione, all'Ufficio matricola, dichiarazione inoltrata al Tribunale come da annotazione in calce alla sentenza, in assenza di elementi idonei a dar conto della presentazione di un appello da parte del difensore, poi andato smarrito, circostanza solo assertivamente prospettata nel motivo di ricorso sulla base del riferimento ad una incongrua annotazione; inoltre deve ribadirsi che la negligenza del difensore non può costituire causa di forza maggiore, tale da legittimare la restituzione in termini (sul punto Sez. 2, n. 13803 del 10/3/2021, Pinna, Rv. 281033; Sez. 4, n. 31408 del 9/5/2013, Meo, Rv. 255952). 4. All'inammissibilità segue la condanna del ricorrente al pagamento delle spese processuali e, in ragione dei profili di colpa sottesi alla causa dell'inammissibilità, a quello della somma di euro 3.000,00 in favore della Cassa delle ammende. 2 P. Q. M. Dichiara inammissibile il ricorso e condanna il ricorrente al pagamento delle spese processuali e della somma di euro 3.000,00 in favore della Cassa delle ammende. Così deciso il 15/12/2021 ",3342
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47205@tS.clean.pdf,"SENTENZA sul ricorso proposto da: ARCIDIACONO AGOSTINO nato a TAORMINA il 08/10/1961 avverso l'ordinanza del 19/05/2021 del TRIB. SORVEGLIANZA di MESSINA udita la relazione svolta dal Consigliere GIACOMO ROCCHI; lette le conclusioni del PG M. Giuseppina Fodaroni che ha chiesto il rigetto del ricorso Penale Sent. Sez. 1   Num. 47205  Anno 2021Presidente: CASA FILIPPORelatore: ROCCHI GIACOMOData Udienza: 14/12/2021RITENUTO IN FATTO 1. Con l'ordinanza indicata in epigrafe, il Tribunale di Sorveglianza di Messina disponeva non farsi luogo alla proroga del differimento dell'esecuzione della pena per motivi di salute, adottato in precedenza ai sensi dell'ad 147 cod. pen., nei confronti di Agostino Arcidiacono; revocava con efficacia ex tunc la misura dell'affidamento in prova al servizio sociale concessa ad Arcidiacono con ordinanza del 4/5/2016 ed eseguita dal 27/5/2016 al 3/5/2017 e determinava la pena residua espianda nel senso che il tempo trascorso in affidamento non fosse computato ai fini dell'espiazione della pena. Dopo un periodo di esecuzione della misura dell'affidamento in prova, l'esecuzione della pena nei confronti di Arcidiacono era stata sospesa per motivi di salute; tuttavia, il 26/7/2019, l'UEPE di Messina aveva comunicato che il condannato era detenuto ìn Svizzera a seguito di sentenza emessa dalle autorità elvetiche per reati di commercio di sostanze stupefacenti e favoreggiamento dell'immigrazione clandestina commessi dal luglio 2017 all'agosto 2018. Arcidiacono era stato successivamente liberato il 20 dicembre 2020. La difesa aveva riferito che il condannato viveva in Svizzera e che le sue condizioni di salute erano peggiorate e non potevano essere adeguatamente curate dal Servizio Sanitario Nazionale, mentre la terapia era possibile in Svizzera. Il Tribunale negava la proroga del differimento della pena alla luce dei gravi reati commessi da Arcidiacono nel precedente periodo, sottolineando che il differimento non può essere concesso laddove sussista il pericolo della commissione di delitti. La consumazione dei delitti imponeva la revoca ex tunc dell'affidamento in prova al servizio sociale, risultando evidente l'assenza di rieducazione del reo nel periodo di sottoposizione alla misura alternativa. Non essendo indicato un domicilio in Italia dove sottoporsi alla detenzione domiciliare, tale misura non poteva essere nuovamente concessa, né poteva essere eseguita in Svizzera, non facente parte dell'Unione Europea. 2. Ricorre per cassazione il difensore di Agostino Arcidiacono, deducendo violazione di legge e vizio di motivazione. Il Tribunale di Sorveglianza aveva fondato la sua decisione sulla condanna penale riportata da Arcidiacono in Svizzera senza che vi fosse il preventivo riconoscimento della sentenza penale straniera da parte dell'A.G. italiana, al fine di verificare il rispetto dei principi costituzionali del giusto processo. Inoltre, aveva motivato illogicamente il diniego di proroga del differimento della pena, ritenendo compatibili le gravissime condizioni di salute di Arcidiacono con il regime carcerario italiano; al contrario, il Tribunale dì Sorveglianza avrebbe dovuto disporre una nuova proroga al fine di permettere al ricorrente di curarsi adeguatamente in Svizzera. La motivazione del provvedimento era manifestamente illogica nella parte in cui revocava con effetto ex tunc la misura alternativa dell'affidamento ìn prova al servizio sociale. Il ricorrente sottolinea che la condotta illecita che sarebbe stata tenuta da Arcidiacono in Svizzera risaliva ad un periodo posteriore all'esecuzione della misura. Per di più, nel corso di quel periodo, era emersa la positiva partecipazione del condannato all'opera di rieducazione, tanto da ottenere la liberazione anticipata. Il ricorrente conclude per l'annullamento della ordinanza impugnata. 3. Il Sostituto Procuratore generale, M. Giuseppina Fodaroni, nella requisitoria scritta conclude per il rigetto del ricorso. CONSIDERATO IN DIRITTO Il ricorso è solo parzialmente fondato. 1. Il primo motivo di ricorso è manifestamente infondato. Il riconoscimento delle sentenze penali straniere è previsto soltanto per le specifiche finalità indicate dall'art. 12, primo comma, cod. pen., tra le quali non rientra la loro valutazione incidentale ai fini della decisione in punto di differimento facoltativo della pena ai sensi dell'art. 147 cod. pen. o di concessione o diniego di misure alternative alla detenzione. Di conseguenza, le sentenze straniere, anche quando non siano state riconosciute per gli effetti di cui all'art. 12 cod. pen., possono essere valutate dal giudice quali elementi indicativi della condotta dell'imputato anteriore o susseguente al reato (Sez. 1, n. 10572 del 26/01/2021, De Maria, Rv. 280742; Sez. 5, n. 9391 del 12/06/1979, Senatore, Rv. 143383); tale valutazione spetta anche al Tribunale di Sorveglianza in forza del potere generale previsto dall'art. 2, comma 1, cod. proc. pen. Nel caso in esame, il Tribunale di Sorveglianza ha ritenuto che la condanna di Arcidiacono da parte delle Autorità elvetiche fosse stata correttamente emessa per reati gravi (tenuto conto della misura della pena irrogata); da parte sua, il ricorrente si limita ad evocare un possibile giudizio sul mancato rispetto dei principi costituzionali del giusto processo, senza affatto indicare quale violazione di tali principi Arcidiacono avrebbe subito nel processo in Svizzera e, tanto meno, rivendicando la propria innocenza rispetto alle imputazioni mosse nei suoi confronti. 2 2. Il secondo motivo è infondato. Come correttamente ricordato dall'ordinanza impugnata, in forza dell'art. 147 cod. pen. la  decisione del tribunale di sorveglianza sul rinvio facoltativo dell'esecuzione della pena è condizionata dalla sussistenza del concreto pericolo della commissione di delitti, che impedisce l'adozione della misura (art. 147, quarto comma, cod. pen.). Nel caso in esame tale valutazione è stata effettuata e non può certamente essere ritenuta manifestamente illogica, tenuto conto che Arcidiacono aveva approfittato del precedente differimento della pena per reiterare le condotte illecite della stessa natura di quelle che avevano portato alla condanna da parte del Giudice per le indagini preliminari del Tribunale di Messina in esecuzione. 3. Il terzo motivo di ricorso è fondato. In forza della sentenza della Corte Costituzionale n. 343 del 1987, il Tribunale di Sorveglianza, in caso di revoca della misura dell'affidamento in prova al servizio sociale, deve determinare la residua pena da espiare tenendo conto ""della durata delle limitazioni patite dal condannato e del suo comportamento durante il trascorso periodo di affidamento in prova"". Al contrario, il Tribunale di Sorveglianza ha revocato la misura con effetto ex tunc sulla base di criteri diversi, ritenendo che la ricaduta nel reato rappresentasse ""indice sintomatico dell'assenza di rieducazione in capo al reo nel periodo di sottoposizione alla misura alternativa"": quindi valutando l'efficacia - o meglio: l'inefficacia - della misura sulla base della condotta successiva alla sua cessazione. Questa Corte ha affermato che, ai fini della determinazione del residuo periodo di pena da espiare, il giudice deve motivare in ordine alla decorrenza della revoca prendendo in esame non solo la gravità oggettiva e soggettiva del comportamento che ha dato luogo alla stessa, ma anche la condotta complessivamente tenuta dal condannato durante il periodo di prova trascorso e la concreta incidenza delle prescrizioni imposte a suo carico (Sez. 1, n. 9314 del 19/02/2014, Attianese, Rv. 259474), ma con riferimento al comportamento tenuto durante la misura e non a quello successivo. In sostanza, poiché la misura dell'affidamento in prova comporta pur sempre una qualche limitazione della libertà personale del soggetto, tale condizione deve essere valutata ai fini di quantificare la pena residua dopo la revoca della misura, soprattutto - come nel caso di specie - quando la misura si è protratta per un lasso di tempo non indifferente (un anno). 4. In definitiva, l'ordinanza impugnata deve essere annullata con rinvio limitatamente alla determinazione del computo del periodo trascorso in 3 affidamento in prova al servizio sociale ai fini della espiazione della pena, che il Tribunale di Sorveglianza effettuerà nuovamente, con piena discrezionalità, applicando i criteri indicati dalla sentenza della Corte Costituzionale richiamata e dalla giurisprudenza di legittimità menzionata, mentre deve essere rigettato nel resto. P.Q.M. Annulla l'ordinanza impugnata limitatamente alla decorrenza della efficacia della revoca della misura alternativa, con rinvio per nuovo giudizio sul punto al Tribunale di Sorveglianza di Messina. Rigetta nel resto il ricorso. Così deciso il 14 dicembre 2021 ",8807
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47204@tS.clean.pdf,"SENTENZA sul ricorso proposto da: PORCELLI EMANUELE nato a TARANTO il 12/12/1977 avverso l'ordinanza del 27/01/2021 del TRIB. SORVEGLIANZA di TARANTO udita la relazione svolta dal Consigliere GIACOMO ROCCHI; lette le conclusioni del PG Stefano Tocci che ha chiesto l'annullamento con rinvio dell'ordinanza impugnata Penale Sent. Sez. 1   Num. 47204  Anno 2021Presidente: CASA FILIPPORelatore: ROCCHI GIACOMOData Udienza: 14/12/2021RITENUTO IN FATTO 1. Con l'ordinanza indicata in epigrafe, il Tribunale di Sorveglianza di Taranto rigettava l'istanza avanzata da Emanuele Porcelli di differimento della pena anche nella forma della detenzione domiciliare; disponeva la comunicazione al DAP dell'ordinanza, affinché provvedesse celermente all'invio del detenuto presso un CDT idoneo al monitoraggio e stabilizzazione della patologia diabetica, nonché all'esecuzione con urgenza di uno specifico esame. Il Tribunale aveva disposto perizia sulle condizioni del detenuto: il perito aveva escluso l'incompatibilità delle condizioni di salute con il regime carcerario, ma aveva segnalato la necessità di controlli endocrinologici ravvicinati ai fini della stabilizzazione dei valori glicemici e della emoglobina glicata. Secondo il Tribunale, che dava atto anche della consulenza di parte della difesa del detenuto, la patologia poteva essere curata e monitorata in apposito CDT, non sussistendo condizioni fisiche di gravità tali da giustificare il differimento della pena. 2. Ricorre per cassazione il difensore di Emanuele Porcelli, deducendo violazione di legge e vizio di motivazione. Il Tribunale non aveva valutato compiutamente la gravità del quadro clinico del ricorrente, l'impossibilità di apprestargli le cure necessarie all'interno del circuito penitenziario nonché l'inevitabile peggioramento delle sue condizioni che deriverebbe dal protrarsi della detezione. In effetti, sia il C.T. di parte che la stessa ordinanza davano atto che le terapie non erano adeguate e che la dieta prescritta non era stata posta in essere per la mancanza di dietologi nelle case circondariali. Il ricorrente espone ulteriori considerazioni sullo stato di salute del detenuto e sottolinea che l'ordinanza, nell'imporre al DAP il trasferimento del detenuto in un CDT e l'esecuzione di uno specifico esame, era incorso in violazione di legge, atteso che il Tribunale non poteva delegare all'Autorità amministrativa la scelta di collocare in altro istituto i detenuti. 3. Il Sostituto Procuratore generale, dott. Stefano Tocci, nella requisitoria scritta conclude per l'annullamento con rinvio dell'ordinanza impugnata. 4. Il difensore del ricorrente ha depositato memoria di replica alla requisitoria del Procuratore generale con la quale insiste nelle conclusioni specificate nel ricorso. CONSIDERATO IN DIRITTO Il ricorso è infondato e deve essere rigettato. Il Tribunale, in forza della perizia espletata, ha adeguatamente motivato sulla compatibilità delle condizioni di salute del detenuto con il regime penitenziario. Il passo della perizia menzionato nel provvedimento dimostra che, secondo il perito, all'interno della struttura carceraria il detenuto riceve ""le più adeguate cure mediche e specialistiche garantite dal SSN"". Il ricorrente non evidenzia alcun elemento specifico che dimostri che, in conseguenza delle patologie da cui Porcelli è affetto, la detenzione si dimostri contraria al senso di umanità. 2. La questione della ""attuale insoddisfacente risposta alla terapia insulinica e ipoglicemizzante"" e della ""scarsa compliance del detenuto al regime alimentare consigliato dallo specialista endocrinologo"" è presentata dalla perizia come transitoria, tanto che si ipotizza, ""al termine dei controlli clinici ed alla stabilizzazione delle condizioni cliniche"", il reinserimento del detenuto nella Casa Circondariale. Lo stesso consulente di parte evidenzia, del resto, uno stato temporaneo di incompatibilità con la detenzione in carcere. Risulta, quindi, pienamente aderente a quanto descritto dal perito la decisione del Tribunale che, preso atto della esigenza di una risposta clinica più intensa nella attualità, sollecita il DAP al trasferimento del detenuto presso un CDT. L'ordinanza, in sostanza, non riconosce affatto l'impossibilità di somministrazione delle terapie necessarie in regime detentivo, .atteso che la conoscenza della necessità di un approfondimento e una stabilizzazione della condizione clinica legata al diabete è sorta solo a seguito della perizia espletata. Saranno, piuttosto, le azioni successive dell'Amministrazione a dimostrare se gli interventi che il perito ha ritenuto necessari siano effettuabili all'interno del circuito penitenziario o se ciò sia impossibile. Né appare violata l'indicazione, data da questa Corte, in ordine alla necessità che il Tribunale di Sorveglianza indichi con precisione la struttura penitenziaria dove le terapie necessarie potrebbero essere eseguite: da una parte, la perizia indica come preferibile il SAI della Casa Circondariale dì Bari ma, dall'altra, ritiene sufficiente il trasferimento presso altro CDT dell'Amministrazione; quindi, coerentemente, il Tribunale di Sorveglianza ha dato questa ultima indicazione - sul presupposto che, appunto, presso qualunque CDT le terapie indicate sono erogabili - per lasciare all'Amministrazione la discrezionalità nello scegliere la 2 struttura specifica. P. Q. M. Rigetta il ricorso e condanna il ricorrente al pagamento delle spese processuali. Così deciso il 14 dicembre 2021 ",5495
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47203@tS.clean.pdf,"SENTENZA sul ricorso proposto da: CERRATO CARMINE nato a MUGNANO DI NAPOLI il 14/12/1971 avverso l'ordinanza del 22/04/2021 del TRIB. SORVEGLIANZA di ROMA udita la relazione svolta dal Consigliere GIACOMO ROCCHI; lette le conclusioni del PG Stefano Tocci che ha chiesto l'annullamento con rinvio dell'ordinanza impugnata Penale Sent. Sez. 1   Num. 47203  Anno 2021Presidente: CASA FILIPPORelatore: ROCCHI GIACOMOData Udienza: 14/12/2021RITENUTO IN FATTO 1. Con l'ordinanza indicata in epigrafe, il Tribunale di Sorveglianza di Roma rigettava le istanze di detenzione domiciliare ex art. 16-nonies legge n. 82 del 1991 e di liberazione condizionale avanzate da Carmine Cerrato, collaboratore di giustizia, condannato per gravissimi reati con fine pena fissata al 2039. Trattandosi di soggetto al vertice di una delle organizzazione camorristiche più potenti operanti a Napoli, responsabile di numerosi omicidi e con procedimenti pendenti, il Tribunale riteneva che fosse condivisibile il parere della Procura Nazionale Antimafia che dubitava del ravvedimento del condannato, in mancanza di sicuri e concreti indici positivi. Irrilevanti erano le deduzioni difensive sulla difficoltà di reinserimento sociale in conseguenza della situazione pandemica; per di più, i permessi premio in precedenza concessi erano correlati a un fine pena molto più ravvicinato (2024) mentre, attualmente, risultavano del tutto prematuri. Secondo il Tribunale, infine, difettavano in radice i presupposti di legge per la liberazione condizionale. 2. Ricorre per cassazione il difensore di Carmine Cerrato, deducendo violazione di legge e vizio di motivazione. Il rigetto dell'istanza di liberazione condizionale era immotivato e non teneva conto che Cerrato usufruisce da quattro anni del regime premiale previsto dalla normativa sui collaboratori di giustizia. L'ordinanza non chiariva quali fossero i presupposti di legge mancanti. In un secondo motivo il ricorrente osserva che il Tribunale aveva violato lo spirito della legge, atteso che non aveva tenuto conto che í reati commessi risalivano ad oltre un decennio addietro e che Cerrato aveva scontato dieci anni di reclusione, pari a un terzo della pena complessiva; né i carichi pendenti avrebbero potuto mutare la situazione, atteso che la pena complessiva non avrebbe potuto superare i 30 anni di reclusione in forza dell'art. 78 cod. pen. Il Tribunale non aveva tenuto conto dei progressi trattamentali acquisiti nel corso della detenzione e si era limitato ad affermare l'insufficienza della osservazione svolta: eppure, la stessa ordinanza dava atto della condotta tenuta nel corso della detenzione; Cerrato, inoltre, da quattro anni godeva del regime premiale. Il ravvedimento di Cerrato era attestato sia dai giudici della cognizione che dall'equipe che lo seguiva, ma il suo percorso era stato del tutto ignorato dal Tribunale di Sorveglianza. 3. Il Sostituto Procuratore generale, dott. Stefano Tocci, nella requisitoria scritta conclude per l'annullamento con rinvio dell'ordinanza impugnata. CONSIDERATO IN DIRITTO Il ricorso è fondato. L'art. 16-nonies della legge n. 82 del 1991 permette la concessione dei benefici penitenziari e della liberazione condizionale ai collaboratori di giustizia in presenza di determinati presupposti, previa acquisizione del parere del Procuratore Nazionale Antimafia e dopo che il condannato ha scontato almeno un quarto della pena inflitta. Non vengono, quindi, applicati i limiti di pena previsti per i singoli benefici e per la liberazione condizionale. La valutazione demandata al Tribunale di Sorveglianza, pertanto, è quella relativa al ravvedimento, oltre che all'importanza ed effettività della collaborazione prestata. Nel caso in esame, non sono in discussione - come attestato dal Parere del Procuratore Nazionale Antimafia - la validità ed efficacia della collaborazione prestata da Cerrato fin dal 2014. L'ordinanza impugnata condivide con il parere del Procuratore Nazionale Antimafia ""un giudizio non sicuro, allo stato, sul ravvedimento del condannato"": ma tale giudizio prescinde del tutto dal percorso collaborativo, detentivo e riabilitativo intrapreso da Cerrato a partire dall'inizio della collaborazione, limitandosi il Tribunale a sostenere che il ravvedimento non può essere presunto né deducibile unicamente dalla regolare condotta intramuraria. Si coglie, in questo passaggio, una sorta di rinuncia da parte del Tribunale di Sorveglianza ad operare la valutazione che gli è propria e che il Procuratore Nazionale Antimafia non poteva compiere fino in fondo: analizzare il percorso penitenziario e riabilitativo seguito dal detenuto. In effetti - atteso che il Procuratore non aveva riferito di collegamenti del detenuto con la criminalità organizzata - era il Tribunale a dover analizzare quel percorso che - sembra pacifico - non poteva essere inquadrato in una mera ""regolare condotta intramuraria"". In definitiva, il rischio che il Tribunale di Sorveglianza non cancella è quello della sostanziale disapplicazione del limite generale dell'espiazione del quarto della 2 pena inflitta; limite deciso, nella sua discrezionalità, dal legislatore e che non può essere vanificato da una valutazione del tutto astratta sul ravvedimento del detenuto. In effetti, nel 'passaggio finale dell'ordinanza impugnata, si afferma che la concessione dei benefici, ""pur formalmente ammissibili"" è prematura, ""attesi i principi di intangibilità del giudicato e della funzione retributiva delle pene detentive, non disgiunte dalla personalità criminale dell'istante"": criteri - come traspare in maniera abbastanza evidente - differenti da quello della verifica del ravvedimento del condannato. L'ordinanza impugnata deve, quindi, essere annullata con rinvio al Tribunale di Sorveglianza di Roma che effettuerà una valutazione approfondita e motivata in ordine al requisito del ravvedimento del ricorrente. P.Q.M. Annulla l'ordinanza impugnata con rinvio per nuovo giudizio al Tribunale di Sorveglianza di Roma. Così deciso il 14 dicembre 2021 ",6032
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47202@tS.clean.pdf,"SENTENZA sul ricorso proposto da: CINTI GIANFRANCO nato a ROMA il 07/04/1976 avverso l'ordinanza del 22/04/2021 del TRIB. SORVEGLIANZA di ROMA udita la relazione svolta dal Consigliere GIACOMO ROCCHI; lette le conclusioni del PG Luca Tampieri che ha concluso per la declaratoria di inammissibilità del ricorso Penale Sent. Sez. 1   Num. 47202  Anno 2021Presidente: CASA FILIPPORelatore: ROCCHI GIACOMOData Udienza: 14/12/2021RITENUTO IN FATTO 1. Con l'ordinanza indicata in epigrafe, il Tribunale di Sorveglianza di Roma dichiarava inammissibile l'istanza di concessione della detenzione domiciliare avanzata da Gianfranco Cinti e rigettava quella di affidamento in prova al servizio sociale. Secondo il Tribunale, essendo la pena residua superiore ad anni due di reclusione, l'istanza di concessione della detenzione domiciliare era inammissibile. L'istanza di affidamento in prova al servizio sociale, al contrario, veniva rigettata alla luce della pericolosità sociale del condannato: in effetti, Cinti aveva goduto della misura dell'affidamento in prova al servizio sociale in relazione a precedente condanna dal 2014 al 2018; subito dopo, nel 2018, aveva commesso gli ulteriori e gravi reati per i quali la condanna è in espiazione, così dimostrando di non avere conseguito alcun effettivo e reale reinserimento nelle regole sociali, dovendosi, quindi, ritenere le istanze di misure alternative strumentali. 2. Ricorre per cassazione il difensore di Gianfranco Cinti, deducendo violazione di legge con riferimento alla declaratoria di inammissibilità dell'istanza di detenzione domiciliare. In effetti, a seguito della concessione della liberazione anticipata, la Procura della Repubblica presso il Tribunale di Roma aveva emesso un nuovo provvedimento di scadenza della pena, fissata al 19 aprile 2023; pertanto, l'ordinanza del 22 aprile 2021 aveva erroneamente affermato che il residuo pena era inferiore ad anni due di reclusione. In un secondo motivo il ricorrente deduce violazione della legge penale e vizio di motivazione con riferimento al rigetto dell'istanza di affidamento in prova al servizio sociale. La valutazione prognostica demandata al Tribunale di Sorveglianza deve essere affidata alla valutazione della condotta successiva al reato: in particolare, il Tribunale non aveva tenuto conto della regolare condotta tenuta agli arresti domiciliari e della proposta lavorativa che il condannato aveva ricevuto. La valutazione non faceva, quindi, riferimento all'attuale e concreta situazione esecutiva del ricorrente. Il ricorrente conclude per l'annullamento dell'ordinanza impugnata. 3. Il Sostituto Procuratore generale, Luca Tampieri, nella requisitoria scritta conclude per la declaratoria di inammissibilità del ricorso. 4. Il difensore del ricorrente ha depositato motivi nuovi e note in replica alla requisitoria di Procuratore generale. CONSIDERATO IN DIRITTO Il ricorso è infondato. 1. La violazione di legge denunciata con il motivo di ricorso non sussiste. In effetti, la lettura del verbale di udienza e degli atti del procedimento del Tribunale di Sorveglianza dimostra che il Collegio non conosceva il provvedimento di determinazione del nuovo ""fine pena"" emesso dal Pubblico Ministero a seguito della concessione della liberazione anticipata. Tale provvedimento non è presente nel fascicolo e, soprattutto, non risulta in alcun modo che il difensore, all'udienza del 22 aprile 2021, avesse rappresentato al Tribunale l'emanazione di tale provvedimento né l'avesse, tanto meno, prodotto. Di conseguenza, il Tribunale ha deciso l'istanza alla luce della posizione giuridica del detenuto così come nota alla data dell'udienza. 2. Il secondo motivo di ricorso è infondato. Senza dubbio la condotta del condannato tenuta successivamente alla commissione del reato per il quale è stata pronunciata la condanna da eseguire è rilevante ai fini della valutazione prognostica richiesta per la concessione delle misure alternative, come emerge con chiarezza dall'art. 47 ord. pen.; tuttavia, tale giudizio è pur sempre frutto di una valutazione complessiva sulla personalità dell'imputato, sulla sua pericolosità sociale e sulla effettiva volontà di reinserimento e rieducazione. Questa Corte ha più volte affermato che, ai fini della concessione dell'affidamento in prova al servizio sociale, pur non potendosi prescindere, dalla natura e dalla gravità dei reati per cui è stata irrogata la pena in espiazione, quale punto di partenza dell'analisi della personalità del soggetto, è tuttavia necessaria la valutazione della condotta successivamente serbata dal condannato, essendo indispensabile l'esame anche dei comportamenti attuali del medesimo, attesa l'esigenza di accertare non solo l'assenza di indicazioni negative, ma anche la presenza di elementi positivi che consentano un giudizio prognostico di buon esito della prova e di prevenzione del pericolo di recidiva (Sez. 1, n. 31420 del 05/05/2015, Incarbone, Rv. 264602). Per tale valutazione complessiva possono avere rilievo circostanze particolarmente gravi e significative, anche se precedenti alla commissione del reato, che possono avere influenza decisiva sulla decisione. L'art. 58 quater ord. pen. - pur non applicabile nel caso di specie - dimostra 2 Il Consigliere estensore Giacomo Rocchi Il Presidente Filippo Casa che il legislatore non ha ritenuto irrilevante l'esito negativo della precedente applicazione di misure alternative, cosicché la valutazione del Tibunale dì Sorveglianza, alla luce della palese inutilità dell'affidamento in prova al servizio sociale concesso in epoca precedente e della gravità del delitto commesso subito dopo la sua cessazione (tentato omicidio), non appare affatto manifestamente illogica nel sottolineare la strumentalità delle istanze di concessione delle misure alternative e l'impossibilità di esprimere un giudizio prognostico favorevole sulla possibile reiterazione di condotte illecite. D'altro canto, l'unico elemento positivo che emerge dal provvedimento impugnato - senza che il ricorrente ne evidenzi altri non valutati dal Tribunale di Sorveglianza - è la condotta regolare tenuta dal condannato durante il regime di arresti domiciliari: ma, da una parte si tratta di condotta doverosa e, dall'altra, attiene al rispetto di una misura più restrittiva rispetto a quella di affidamento in prova al servizio sociale, cosicché non risulta significativa per una prognosi favorevole in ordine alla futura reiterazione di reati da parte del condannato nel regime di sostanziale libertà derivante dalla misura alternativa. P.Q.M. Rigetta il ricorso e condanna il ricorrente al pagamento delle spese processuali. Così deciso il 14 dicembre 2021 ",6680
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47201@tS.clean.pdf,"SENTENZA sul ricorso proposto da: CARLOS ABAD MONICA GIOVANNA nato il 29/01/1973 avverso l'ordinanza del 07/05/2021 del TRIB. SORVEGLIANZA di ROMA udita la relazione svolta dal Consigliere GIACOMO ROCCHI; lette le conclusioni del PG Stefano Tocci che ha chiesto la declaratoria di inammissibilità del ricorso Penale Sent. Sez. 1   Num. 47201  Anno 2021Presidente: CASA FILIPPORelatore: ROCCHI GIACOMOData Udienza: 14/12/2021RITENUTO IN FATTO 1. Con l'ordinanza indicata in epigrafe, il Tribunale di Sorveglianza di Roma rigettava l'istanza di concessione dell'affidamento in prova al servizio sociale e di detenzione domiciliare avanzata da Monica Giovanna Carlos Abad, condannata alla pena di anni quattro e mesi dieci di reclusione per violazione della legge sugli stupefacenti e in stato di arresti domiciliari ""esecutivi"". 2. Ricorre per cassazione il difensore di Monica Giovanna Carlos Abad, deducendo violazione di legge e vizio di motivazione. Il ricorrente sottolinea che la condannata si trova agli arresti domiciliari fin dal 14 novembre 2017 e da quella data era stata autorizzata ad allontanarsi dal domicilio tre giorni alla settimana per svolgere attività lavorativa; si tratta di madre di due figli invalidi, con lei conviventi, che era stata costretta ad interrompere il percorso di reinserimento. Comunque, sussistevano i presupposti di legge per la detenzione domiciliare ai sensi dell'art. 47 quinquies ord. pen., essendo i figli affetti da handicap. I precedenti penali risultavano datati e la condannata aveva sempre ottemperato alle prescrizioni a lei imposte. In ogni caso, il fine pena era ormai vicino. 3. Il Sostituto Procuratore generale, dott. Stefano Tocci, nella requisitoria scritta conclude per la declaratoria di inammissibilità del ricorso. 4. Il difensore della ricorrente ha depositato motivi nuovi con cui segnala che il Tribunale di Sorveglianza ha sospeso l'esecutività del provvedimento impugnato e insiste per l'accoglimento del ricorso. CONSIDERATO IN DIRITTO Il ricorso è inammissibile per sopravvenuta carenza di interesse. Dalla lettura della certificazione rilasciata dal Dipartimento dell'Amministrazione Penitenziaria relativa alla posizione giuridica della ricorrente, risulta che la stessa è stata scarcerata per esecuzione di pena il 30/11/21 a seguito della concessione da parte del magistrato di sorveglianza della liberazione anticipata. Di conseguenza, la questione della concessione alla ricorrente dell'affidamento in prova al servizio sociale o della detenzione domiciliare ha perso 4; attualità. P.Q.M. Dichiara inammissibile il ricorso per sopravvenuta carenza di interesse. Così deciso il 14 dicembre 2021 ",2668
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47177@tS.clean.pdf,"SENTENZA sul ricorso proposto da: CIAVARRONI ALESSANDRO, nato a TERNI il 21/06/1976 avverso la sentenza del 18/09/2020 della CORTE APPELLO di PERUGIA visti gli atti, il provvedimento impugnato e il ricorso; udita la relazione svolta dal Consigliere TERESA LIUNI; letta la requisitoria scritta del Procuratore generale, FRANCA ZACCO, tempestivamente inviata ai sensi dell'art. 23, comma 8, D.L. n. 137/2020, con la quale si chiede la declaratoria di inammissibilità del ricorso. Penale Sent. Sez. 1   Num. 47177  Anno 2021Presidente: CASA FILIPPORelatore: LIUNI TERESAData Udienza: 14/12/2021RITENUTO IN FATTO e CONSIDERATO IN DIRITTO 1. Con sentenza del 18/9/2020, la Corte di appello di Perugia ha confer-mato la sentenza del giudice monocratico del Tribunale di Terni del 19/10/2018, che aveva condannato Alessandro Ciavarroni alla pena di un anno di reclusione per il reato ex art. 75, comma 2, D. Lgs n. 159 del 2011. 2. Avverso detta sentenza ha proposto ricorso per cassazione il difensore dell'imputato, avv. Roberto Migno, indicando i seguenti motivi di impugnazione. 2.1. Violazione di legge processuale, in quanto la difesa dell'imputato aveva tempestivamente eccepito, nei termini di cui all'art. 491 cod. proc. pen., il vizio di notifica del decreto di citazione a giudizio, che era stato notificato al precedente difensore d'ufficio già rinunciante, e non al difensore d'ufficio che all'epoca assisteva il Ciavarroni. Tale eccezione era stata sollevata dal difensore ricorrente, nominato fiduciariamente in data 12/10/2016, e non si reputa essere stata sanata dal deposito precauzionale della lista dei testi per l'udienza del 28/10/2016, come invece ha affermato la Corte territoriale. 2.2. Con ulteriore motivo di impugnazione si deducono violazione di legge e vizio di motivazione in relazione all'art. 192 cod. proc. pen., evidenziando che il teste della difesa De Angelis, pur non ricordando il singolo giorno in cui era stata addebitata la violazione al convivente Ciavarroni, ha riferito che costui non sa,rebbe potuto uscire durante la notte da solo per le sue condizioni di salute. 3. Il ricorso è manifestamente infondato nel primo motivo, e del tutto generico nel secondo motivo. 3.1. È principio acquisito che la notificazione del decreto di citazione a giudizio deve essere effettuata al difensore che riveste tale qualità, di ufficio o di fiducia, all'atto di fissazione dell'udienza, e si è rilevato che l'omesso avviso dell'udienza al difensore di fiducia tempestivamente nominato dall'imputato, ai sensi degli artt. 178, comma 1 lett. c), e 179, comma 1, cod. proc. pen., integra una nullità assoluta e insanabile solo nel caso in cui abbia determinato la sua assenza all'udienza, mentre se, nonostante detta omissione, il difensore di fiducia è comunque presente, anche al fine di eccepire il vizio, la nullità è di ordine generale ai sensi dell'art. 180 cod. proc. pen. (Sez. 3, n. 26266 del 18/01/2018, Zeoli, Rv. 273199). Ne consegue che nel caso in esame si era alla presenza di una nullità generale a regime intermedio. Comunque, l'eccezione di nullità è stata respinta in base al corretto rilievo della verificazione della sanatoria generale prevista dall'art. 183 cod. proc. pen., specificamente per essersi la parte avvalsa della facoltà al cui esercizio era preordinato l'atto omesso o nullo. Infatti, anche prima di intervenire in udienza, 2 il difensore aveva regolarmente depositato la propria lista testimoniale, così assicurando la difesa dell'imputato già negli atti preliminari al dibattimento. A nulla rileva che il dichiarato intento del difensore fosse di avvalersi di tale facoltà a scopo precauzionale, essendosi comunque assicurata la piena esplicazione del diritto di difesa fin dall'esordio processuale. 3.2. Il secondo motivo di ricorso è generico e confuso, e per di più imperniato su notazioni in fatto di impossibile esame nella presente sede di legittimità, onde va senz'altro dichiarato inammissibile. 4. Ne consegue la declaratoria di inammissibilità del ricorso, con condanna del ricorrente al pagamento delle spese processuali e al versamento della congrua somma indicata in dispositivo alla cassa delle ammende, ai sensi dell'art. 616 cod. proc. pen., non risultando l'assenza di profili di colpa nella determinazione della causa di inammissibilità, a tenore della sentenza della Corte Costituzionale n. 186 del 2000. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di Euro tremila in favore della cassa delle ammende. Così deciso il giorno 14 dicembre 2021               ",4606
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47176@tS.clean.pdf,"SENTENZA sul ricorso proposto da: dalla parte civile LIEMONTE MARIA nato a SAN SEVERO il 03/12/1967 dalla parte civile DE CESARE ROBERTO ANTONIO nato a SAN SEVERO il 26/06/1991 nel procedimento a carico di: DE CESARE ROBERTO ANTONIO nato a SAN SEVERO il 26/06/1991 nel procedimento a carico di quest'ultimo DE SANTO MATTEO nato a TORREMAGGIORE il 18/02/1951 avverso la sentenza del 27/02/2020 della CORTE APPELLO di BARI visti gli atti, il provvedimento impugnato e il ricorso; udita la relazione svolta dal Consigliere GIACOMO ROCCHI; letta la requisitoria scritta del Pubblico Ministero, in persona del Sostituto Procuratore FRANCA ZACCO che ha concluso chiedendo l'annullamento con rinvio della sentenza impugnata limitatamente al giudizio di bilanciamento tra le circostanze operato con riferimento al capo A dell'imputazione e per la declaratoria di inammissibilità del ricorso di De Cesare per la parte restante nonché del ricorso delle parti civili Penale Sent. Sez. 1   Num. 47176  Anno 2021Presidente: CASA FILIPPORelatore: ROCCHI GIACOMOData Udienza: 14/12/2021RITENUTO IN FATTO 1. Con la sentenza indicata in epigrafe, la Corte di appello di Bari, in riforma di quella del Giudice per le indagini preliminari del Tribunale di Foggia appellata da Roberto Antonio De Cesare, Matteo De Santo e Maria Liemonte nonché dalle parti civili Roberto Antonio De Cesare e Maria Liemonte avverso il capo della sentenza relativa all'assoluzione di Matteo De Santo dal delitto di tentato omicidio, assolveva Roberto Antonio De Cesare dall'imputazione di guida senza patente nonché dal delitto di lesioni personali contestato al capo B per insussistenza del fatto, Maria Liemonte dai reati ascrittile per non aver commesso il fatto e Matteo De Santo dal reato di lesioni personali volontarie per insussistenza del fatto, revocando le statuizioni civili; riqualificava l'imputazione di rapina aggravata in quella di furto con strappo, rideterminava la pena nei confronti di De Cesare, per i reati residui, ad anni due di reclusione ed euro 400,00 di multa; confermava nel resto la sentenza impugnata. De Cesare e la Liemonte sono imputati del delitto di rapina aggravata ai danni di Matteo De Santo in relazione alla condotta di strappo dal collo di una collanina di oro giallo, operato dopo aver spruzzato nei suoi confronti un prodotto al peperoncino contenuto in una bomboletta spray, nonché per le lesioni personali conseguenti (capi A e B); De Cesare anche per guida senza patente (capo C, per il quale la Corte ha pronunciato sentenza di assoluzione) e di evasione dalla detenzione domiciliare (capo D); Matteo De Santo, invece, è imputato dei delitti di tentato omicidio e di lesioni personali volontarie (capi E ed F) perché, dopo avere inseguito con la sua autovettura il ciclomotore su cui erano fuggiti De Cesare e la Liemonte, lo speronava più volte, facendolo cadere a terra, procurando loro lesioni personali. Il Giudice di primo grado aveva assolto De Santo dall'imputazione di tentato omicidio di cui al capo E per insussistenza del fatto e aveva condannato gli imputati per le restanti imputazioni. Nel corso del giudizio di primo grado, De Cesare aveva ammesso lo strappo della collanina e, di conseguenza, la condotta di evasione dalla detenzione domiciliare. La difesa di De Santo aveva censurato la condanna per lesioni personali, sottolineando che l'assoluzione dall'imputazione di tentato omicidio era fondata sulla mancanza di prova della dinamica di impatto tra i due veicoli. De Cesare e Liemonte avevano impugnato la sentenza sia come imputati che, quali parti civili, l'assoluzione di De Santo dall'imputazione di tentato omicidio. Secondo la Corte territoriale, non vi era prova che De Cesare avesse usato lo spray al peperoncino nel momento della sottrazione della collanina: si trattava, quindi, di semplice furto con strappo al quale la Liemonte era rimasta estranea. La Corte dava atto che, sulla fase successiva dell'inseguimento da parte dì De Santo, le versioni erano contrapposte: De Santo aveva negato di avere speronato il ciclomotore in fuga, sostenendo di avergli semplicemente tagliato la strada, costringendo De Cesare a fermarsi e a restituirgli la collanina; subito dopo il ciclomotore era ripartito, andando a schiantarsi autonomamente contro un palo. Mancavano accertamenti tecnici da parte della Polizia Stradale, l'autovettura di De Santo aveva molte ammaccature derivanti da pregressi incidenti e non vi era prova che le tracce di sangue presenti sul veicolo di De Santo appartenessero alla Liemonte (che aveva riportato gravi lesioni in conseguenza dell'incidente) e che fossero state lasciate da costei al momento dello speronamento. La Corte territoriale ricordava, ancora, che De Cesare aveva riferito alla Polizia Stradale intervenuta che si era trattato di un incidente autonomo, a causa della presenza di ghiaia sul fondo stradale che gli aveva fatto perdere il controllo del motoveicolo. La Corte territoriale negava a De Cesare le attenuanti generiche e riteneva impossibile un diverso giudizio di bilanciamento tra aggravanti e attenuanti. 2. Ricorre per cassazione il difensore di Roberto Antonio De Cesare, deducendo violazione dell'art. 69 cod. pen. e vizio di motivazione con riferimento alla determinazione della pena. La Corte territoriale, pur riqualificando la condotta di rapina aggravata in furto con strappo ex art. 624-bis cod. pen., aveva ritenuto sussistente l'aggravante di cui all'art. 628, comma 3, n. 1 cod. pen. ed era ricorsa all'art. 69 cod. pen., così non operando la diminuzione imposta per il riconoscimento dell'attenuante di cui all'art. 62, comma 1, n. 6 cod. pen., già riconosciuta dal Giudice di primo grado. In un secondo motivo il ricorrente deduce violazione dell'art. 62-bis cod. pen. e vizio di motivazione, lamentando la mancanza di qualsiasi apprezzamento a sostegno della decisione di negare all'imputato le attenuanti generiche. 3. Ricorrono per cassazione anche le parti civili Maria Liemonte e Roberto Antonio De Cesare, lamentando carenza di motivazione con riferimento all'assoluzione di De Santo dalle imputazioni di tentato omicidio e di lesioni aggravate. La Corte territoriale non aveva tenuto conto della perizia ricostruttiva dell'incidente redatta dall'ing. Antonio La Notte su incarico del Giudice dell'udienza preliminare nonché degli atti di accertamento della Polizia Stradale. In un secondo motivo i ricorrenti deducono violazione di legge con riferimento all'utilizzazione a fini di prova delle dichiarazioni rese da Roberto Antonio De Cesare alla Polizia Stradale in assenza del difensore. 2 4. Il Sostituto Procuratore generale, nella requisitoria redatta per l'udienza pubblica con trattazione scritta, conclude per l'annullamento con rinvio della sentenza impugnata limitatamente al giudizio di bilanciamento tra circostanze operato con riferimento al capo A dell'imputazione e per la declaratoria di inammissibilità del ricorso di De Cesare per la parte restante nonché del ricorso delle parti civili. 5. Il difensore di Antonio Roberto De Cesare e quello delle parti civili ricorrenti hanno depositato conclusioni scritte. CONSIDERATO IN DIRITTO 1. Il primo motivo di ricorso formulato dalla difesa di Roberto Antonio De Cesare è fondato: benché il giudice di primo grado avesse concesso l'attenuante di cui all'art. 62, comma 1, n. 6, cod. pen. con riferimento al delitto di rapina, quello di appello, dopo aver qualificato la condotta ai sensi dell'art. 624-bis cod. pen. e avere stabilito per tale delitto la pena base, non ha operato la diminuzione per l'attenuante, pur non essendo stata applicata alcuna aggravante con la quale operare il bilanciamento. 2. Il secondo motivo di ricorso è, invece, inammissibile ai sensi dell'art. 606, comma 3, cod. proc. pen. Come ammette lo stesso ricorrente nelle conclusioni scritte, la mancata concessione delle attenuanti generiche non era stata oggetto di un motivo di appello; piuttosto, il difensore aveva chiesto l'applicazione della circostanza in sede di discussione orale. Non vi è dubbio che la Corte territoriale avrebbe potuto applicare le attenuanti generiche d'ufficio in forza del disposto dell'art. 597, comma 5, cod. proc. pen., ma la mancata applicazione non può essere oggetto di motivo di ricorso per cassazione (cfr. Sez. U, n. 22533 del 25/10/2018, dep. 2019, Salerno, Rv. 275376). In ogni caso, la motivazione della decisione - sia pure implicita - è presente nella sentenza impugnata, atteso che, immediatamente prima di confermare il diniego delle attenuanti generiche, il provvedimento dava atto della precedente condanna riportata da De Cesare per ben dieci furti con strappo, derivandone una valutazione della personalità dell'imputato assolutamente negativa. 3. In definitiva, la sentenza impugnata deve essere annullata con riferimento alla condanna di De Cesare limitatamente alla determinazione della pena; il giudice 3 del rinvio opererà discrezionalmente la diminuzione per l'attenuante di cui all'art. 62, comma 1, n. 6 cod. pen. sulla pena base già individuata nella sentenza annullata (sulla cui misura non è stato proposto ricorso), calcolando, poi, l'aumento per la continuazione per il delitto di evasione, anche in questo caso nella misura già fissata dalla Corte territoriale, che non è stata oggetto di censura con il ricorso per cassazione, infine riducendo la pena per il rito abbreviato. L'affermazione di colpevolezza per i reati contestati a De Cesare è, comunque, definitiva. 3. Il ricorso proposto dalle parti civili De Cesare e Liemonte è inammissibile. I ricorrenti avanzano considerazioni in fatto relative alla dinamica del sinistro, ignorando la motivazione della sentenza e richiamando la perizia ricostruttiva operata dal C.T. e gli accertamenti della Polizia Stradale senza operare alcun riferimento specifico e senza allegare tali atti. Viene, inoltre, dedotta una violazione di legge con riferimento all'utilizzazionè delle dichiarazioni di De Cesare alla Polizia Stradale: ma si tratta di censura generica, non essendo stato prodotto il relativo verbale né specificato in quale situazione quelle dichiarazioni erano state rese, cosicché non è possibile ritenere sussistente una inutilizzabilità assoluta in grado di superare gli effetti derivanti dal ricorso al giudizio abbreviato. Alla declaratoria di inammissibilità del ricorso consegue la condanna delle parti civili ricorrenti al pagamento delle spese processuali e di una somma in favore della Cassa delle ammende, emergendo profili di colpa. P.Q.M. Annulla la sentenza impugnata nei confronti di De Cesare Roberto Antonio limitatamente alla misura della pena e rinvia per nuovo giudizio sul punto ad altra Sezione della Corte di appello di Bari. Rigetta nel resto il ricorso presentato da De Cesare. Dichiara inammissibili i ricorsi proposti dalle parti civili De Cesare Roberto Antonio e Liemonte Maria e le condanna al pagamento delle spese processuali e della somma di euro tremila in favore della Cassa delle Ammende. Così deciso il 14 dicembre 2021 ",11031
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47175@tS.clean.pdf,"SENTENZA sul ricorso proposto da: dalla parte civile UNIPOLSAI S.P.A. nel procedimento a carico di: MIRARCHI EUGENIA nato a CATANZARO il 28/04/1962 inoltre: DASCOLA MARIA avverso la sentenza del 20/11/2019 della CORTE APPELLO di CATANZARO visti gli atti, il provvedimento impugnato e il ricorso; udita la relazione svolta dal Consigliere GIACOMO ROCCHI; udito il Pubblico Ministero, in persona del Sostituto Procuratore FRANCA ZACCO che ha concluso chiedendo la declaratoria di inammissibilità del ricorso. L'avv. ARGIRO Massimo conclude chiedendo l'accoglimento del ricorso' e deposita conclusioni e nota spese, l'avv. MANTI Lavinia conclude riportandosi ai motivi di ricorso depositando conclusioni e nota spese e ne chiede l'accoglimento, l'avv. VIANELLO ACCORRETTI Giorgio conclude chiedendo di dichiararsi inammissibile o in subordine il rigetto del ricorso. Penale Sent. Sez. 1   Num. 47175  Anno 2021Presidente: CASA FILIPPORelatore: ROCCHI GIACOMOData Udienza: 14/12/2021RITENUTO IN FATTO 1. Con la sentenza indicata in epigrafe, la Corte di appello di Catanzaro confermava quella del Tribunale di Catanzaro che aveva assolto Eugenia Mirarchi dai reati ascrittile, rigettando l'appello proposto dalla parte civile Milano Assicurazioni S.p.a. (ora UnipolSai S.p.A.), che condannava al pagamento delle spese processuali. Mirarchi è imputata:de' delittDdi cui all'art. 423 cod. pen. per avere incendiato, in concorso con persone rimaste ignote, un capannone a lei concesso in locazione, cagionando un incendio; di quello di cui all'art. 367 cod. pen. per avere denunciato l'incendio presso la Questura di Catanzaro dopo avere simulato le tracce dell'incendio; nonché di quello di cui agli artt. 61, n. 2 e 642 cod. pen. per avere, quale legale rappresentante della M.P. Ingross s.r.l. esercente l'attività commerciale di vendita di detersivi, avendo stipulato un contratto di assicurazione volto a coprire anche il rischio di incendio, appiccato l'incendio al capannone, determinando alla persona offesa un danno di particolare gravità. Il Tribunale di Catanzaro aveva assolto l'imputata per il delitto di incendio per non aver commesso il fatto e per gli altri reati per insussistenza del fatto. La parte civile Milano Assicurazioni aveva proposto appello lamentando la mancata declaratoria di prescrizione dei reati pur in mancanza di assenza di prova evidente dell'innocenza dell'imputata, evidenziando l'insegnamento delle Sezioni Unite e facendo emergere gli indizi a carico dell'imputata. La Corte territoriale riteneva l'appello ammissibile nei soli limiti della eliminazione degli effetti preclusivi del giudicato di insussistenza del fatto, dovendosi escludere la possibilità di condanna dell'imputata al risarcimento del danno, essendo la prescrizione intervenuta prima della sentenza di primo grado. La Corte rilevava, peraltro, che l'assoluzione non era stata pronunciata ai sensi dell'art. 530, comma 2, cod. proc. pen. e condivideva tale pronuncia tenuto conto che, fatta eccezione per l'interesse a conseguire un indennizzo assicurativo, nessun altro elemento indiziario era dotato di univoca portata dimostrativa circa il collegamento tra l'incendio doloso e l'imputata. In particolare, gli accertamenti di polizia giudiziaria non avevano escluso la presenza di punti di accesso al capannone diversi dal punto di ingresso mentre l'istruttoria aveva escluso che le fatture emesse dalla società fossero afferenti ad operazioni inesistenti. 2. Ricorre per cassazione il difensore e procuratore speciale di UnipolSai S.p.A., deducendo, in un primo motivo, violazione dell'art. 157, comma 1 cod. pen., non avendo la Corte d'appello di Catanzaro dichiarato la prescrizione dei reati contestati all'imputata in ossequio all'obbligo imposto dall'art. 129 cod. proc. pen. e stante la non evidenza dell'ipotesi prevista dal secondo comma. Il ricorrente contesta che la formula di assoluzione ex art. 530, comma 1 cod. proc. pen. coincida con i presupposti che giustificano la pronuncia di cui all'art. 129, comma 2, cod. proc. pen. Le Sezioni Unite hanno definito la valutazione richiesta in forza della seconda norma come ""constatazione, ovvero percezione ictu ocu/i""; la valutazione non muta anche se perviene all'esito dell'istruttoria dibattimentale. Pertanto, l'argomentazione contenuta nella sentenza impugnata secondo cui, avendo il giudice esaminato tutti gli indizi e avendoli ritenuti privi di gravità, precisione e concordanza, la pronuncia di assoluzione doveva essere adottata ai sensi dell'art. 530, comma 1, cod. proc. pen., era errata in diritto: il quadro indiziario non integrava l'evidenza dell'innocenza, che avrebbe legittimato l'applicazione dell'art. 129, comma 2, cod. proc. pen. Il ricorrente sottolinea che la mancanza di prova della colpevolezza dell'imputato è contemplata dall'art. 530, comma 2, cod. proc. pen., ciò dimostrando che non si tratta di ipotesi che coincide con l'evidenza della prova di innocenza di cui all'art. 129, comma 2, cod. proc. pen.: occorre, appunto, che la mancanza di prova sia evidente o che sia evidente la prova della estraneità dell'imputato al reato contestato. La motivazione non seguiva questo criterio, facendo menzione a circostanze che non erano state escluse (punti di accesso al capannone diversi dall'ingresso; rapporti commerciali con altre società): si trattava, in sostanza, di attestazione dell'esistenza di giustificazioni alternative agli indizi a carico dell'imputata che, pertanto, non permettevano la pronuncia di assoluzione ex art. 129, coma 2, cod. proc. pen. Anche la sentenza di primo grado, del resto, dimostrava che - contrariamente a quanto ritenuto dal giudice di appello - la assoluzione era stata pronunciata ai sensi dell'art. 530, comma 2, cod. proc. pen., avendo il Giudice riconosciuto l'esistenza di indizi e l'insufficienza di altri sulle varie circostanze contestate. Il ricorrente sottolinea l'interesse della parte civile ad ottenere l'annullamento della sentenza impugnata, sia pure ai soli fini civili, atteso che, ai sensi dell'art. 652 cod. proc. pen., l'assoluzione con formula ampia avrebbe effetto nel giudizio civile di danno. In un secondo motivo il ricorrente deduce vizio di motivazione. La motivazione della sentenza impugnata non si confrontava con le doglianze specificamente espresse nell'atto di appello con riferimento ai vari indizi e alla condotta dell'imputata. Si trattava, quindi, di mancanza di motivazione. La parte civile aveva evidenziato che l'autore dell'incendio aveva le disponibilità delle chiavi del capannone e che la Mirarchi aveva un interesse economico ad ottenere un indennizzo assicurativo pari al massimale di polizza: 2 esisteva, quindi, un movente economico dei reati. Tale movente rendeva indizianti la tempistica della stipula rispetto al sinistro (sette mesi prima dell'incendio), il contenuto menzognero della denuncia di sinistro, la consegna di una lista di magazzino per 80 tonnellate di merce, quantità superiore a quanto il capannone poteva contenere, la concentrazione delle fatture di acquisto nei tre mesi precedenti l'incendio, il valore delle fatture di acquisto della merce superiore al triplo di quelle di vendita, la produzione in giudizio di fatture di società fallite o inesistenti. La motivazione non toccava alcuni punti evidenziati e travisava alcune prove, che il ricorrente specificamente evidenzia. Quanto, poi, alla possibilità di accesso al capannone da un punto diverso dall'ingresso, la Corte accreditava una possibilità astratta, senza tenere conto della consulenza Falbo. In un terzo motivo il ricorrente deduce manifesta illogicità della motivazione. La sentenza equiparava quanto ""non escluso"" con quanto ""accertato"" in relazione ai punti di accesso al capannone e ai rapporti commerciali della M.P. Ingross: non è possibile equiparare una eventualità astratta ad un accertamento concreto, perché la eventualità astratta non può essere elevata a .risultanza processuale. Il ricorrente conclude per l'annullamento della sentenza impugnata. 3. Il difensore di Eugenia Mirarchi ha depositato memoria con la quale conclude per la declaratoria di inammissibilità del ricorso. Secondo il difensore, il procedimento, fino alla pronuncia del Tribunale, si era svolto quasi totalmente nel periodo in cui la prescrizione non era ancora maturata. È agevole, allora, comprendere che il giudice non poteva esimersi dallo svolgimento di una compiuta istruttoria dibattimentale e di un'approfondita valutazione del materiale probatorio dedotto dalle parti. In definitiva, l'intervento della causa estintiva in un momento di molto successivo all'inizio del processo ha lasciato intatto l'obbligo del giudice di procedere alla valutazione della posizione dell'assistita, prescindendo dalla considerazione della prescrizione, e altrimenti non avrebbe potuto essere, poiché in rapporto al principio del favor rei non sussistevano le condizioni per la prevalenza della causa estintiva. Lo svolgimento del processo ha poi determinato l'emersione della evidente innocenza dell'imputata al di là dell'apprezzamento della causa estintiva. CONSIDERATO IN DIRITTO Il ricorso è fondato. 3 1. Si deve preliminarmente ricordare che la regola dettata dall'art. 608, comma 1-bis cod. proc. pen., introdotto dalla legge 23 giugno 2017, n. 103, secondo cui la facoltà di proporre ricorso per cassazione contro la sentenza di appello che conferma quella di proscioglimento pronunciata nel giudizio di primo grado è limitata ai motivi di cui alle lettere a), b) e c) del comma 1 dell'art. 606 cod. proc. pen., si riferisce esclusivamente al ricorso del pubblico ministero e non a quello della parte civile (Sez. 5, n. 5697 del 18/01/2019, Rv. 275136). 2. Il ricorrente richiama correttamente il principio sancito dalle Sezioni Unite, in base al quale, in presenza di una causa di estinzione del reato, il giudice è legittimato a pronunciare sentenza di assoluzione a norma dell'art. 129 comma secondo, cod. proc. pen. soltanto nei casi in cui le circostanze idonee ad escludere l'esistenza del fatto, la commissione del medesimo da parte dell'imputato e la sua rilevanza penale emergano dagli atti in modo assolutamente non contestabile, così che la valutazione che il giudice deve compiere al riguardo appartenga più al concetto di ""constatazione"", ossia di percezione ictu ocu/i, che a quello di ""apprezzamento"" e sia quindi incompatibile con qualsiasi necessità di accertamento o di approfondimento (Sez. U, n. 35490 del 28/05/2009, Tettamanti, Rv. 244274). Tuttavia, la Corte territoriale - sia pure non esplicitamente - sembra avere accreditato il diverso principio secondo cui, quando il giudice di primo grado ha compiutamente esaminato tutte le risultanze istruttorie, considerando gli indizi a carico dell'imputata e ritenendoli privi dei necessari requisiti della gravità, precisione e concordanza, benché la prescrizione si fosse compiuta, non avrebbe potuto pronunciare una sentenza di estinzione del reato ai sensi dell'art. 129, comma 1, cod. proc. pen., ma avrebbe dovuto ricorrere alla formula prevista dall'art. 530 cod. proc. pen. per la sentenza di assoluzione pronunciata all'esito del dibattimento. Si tratta di tesi ampiamente trattata nella memoria depositata dal difensore dell'imputata che, peraltro, sembra utilizzare argomenti dalla sentenza delle Sezioni Unite, Tettamanti, che, in realtà, si attagliano al diverso caso della prescrizione intervenuta nel corso del giudizio di appello: le Sezioni Unite, infatti, hanno statuito che il proscioglimento nel merito, in caso di contraddittorietà o insufficienza della prova, non prevale rispetto alla dichiarazione immediata di una causa di non punibilità, salvo che, in sede di appello, sopravvenuta una causa estintiva del reato, il giudice sia chiamato a valutare, per la presenza della parte civile, il compendio probatorio ai fini delle statuizioni civili, oppure ritenga infondata nel merito l'impugnazione del P.M. proposta avverso una sentenza di 4 assoluzione in primo grado ai sensi dell'art. 530, comma secondo, cod. proc. pen. (Sez. U, n. 35490 del 28/05/2009, Tettamanti, Rv. 244273). Quando, invece, la prescrizione dei reati si è compiuta durante la trattazione del processo di primo grado e, quindi, prima della sentenza, tali esigenze non sussistono, cosicché deve essere applicato in pienezza l'obbligo - così definito dalla norma - della immediata declaratoria di estinzione del reato, rispetto al quale è possibile una pronuncia di assoluzione nel merito solo se dagli atti risulta evidente che il fatto non sussiste o che l'imputato non lo ha commesso. Come ricorda il ricorrente, con la medesima sentenza, le Sezioni Unite hanno espressamente escluso che, all'esito dell'istruttoria dibattimentale, pur in presenza di una causa estintiva, dovrebbe essere applicata la formula di assoluzione di cui all'art. 530, comma 2, cod. proc. pen.; ma, più in generale, si deve escludere che la evidenza dell'innocenza - sia sotto il profilo della assoluta mancanza di prova positiva della colpevolezza, sia sotto quello della palese esistenza della prova dell'innocenza - ricorra in tutti i casi contemplati dall'art. 530, comma 1, cod. proc. pen.: in effetti, come già anticipato, per sussistere la evidenza dell'innocenza è necessario che il giudice non debba ""apprezzare"" e ""valutare"" il compendio probatorio formatosi nel dibattimento, ma debba soltanto ""constatare"", ""prendere atto"" di un quadro indiscutibile, assolutamente evidente, che non permette in ogni caso alternative; ciò può avvenire per questioni di diritto che dimostrano in radice l'impossibilità di ritenere sussistente il reato contestato ovvero, nel caso di processo con la formazione di prova in ordine alla ricostruzione dei fatti e della condotta dell'imputato, quando risulta palese, indiscutibile, la sua estraneità ai reati, ad esempio perché è risultata pienamente provata la responsabilità esclusiva di altro soggetto ovvero perché è stata pienamente provata l'impossibilità fisica per l'imputato di avere posto in essere determinate condotte (si tratta di esemplificazioni, non essendo possibile una generalizzazione per tutti i tipi di reato). 3. Tale situazione non ricorre certamente nel caso di specie. In effetti, entrambi i giudici di merito danno atto dell'esistenza di elementi indiziari a carico dell'imputata, sia pure ritenendoli insufficienti: il movente costituito dall'interesse economico ad ottenere un indennizzo assicurativo pari al massimale di polizza, la tempistica della stipula del contratto assicurativo rispetto al sinistro (sette mesi prima dell'incendio), il contenuto menzognero della denuncia di sinistro, la consegna di una lista di magazzino per 80 tonnellate di merce, quantità superiore a quanto il capannone poteva contenere, la concentrazione delle fatture di acquisto nei tre mesi precedenti l'incendio, il valore delle fatture di acquisto della merce superiore al triplo di quelle di vendita, la produzione in 5 giudizio di fatture di società fallite o inesistenti; se, poi, sussiste il travisamento probatorio denunciato e documentato dalla parte civile ricorrente, alcuni di tali indizi risultano illogicamente sottovalutati o esclusi. Inoltre - a prescindere dalla formula di assoluzione usata dal giudice di primo grado, che non ha richiamato né il primo né il secondo comma dell'art. 530 cod. proc. pen. - entrambi i giudici di merito utilizzano valutazioni che escludono una evidenza: con riferimento alla possibilità che terzi avessero realizzato l'incendio, il Giudice di primo grado rilevava che ""non può escludersi l'ingresso da parte di estranei, che potrebbe essere avvenuto anche scavalcando il cancello"", con tale ipotesi astratta depotenziando l'indizio dell'assenza di segni di effrazione o di forzatura sugli ingressi all'area - ritenuta ""circostanze equivoca e labile""; analogamente il Giudice ammetteva che l'individuazione del punto di origine dell'incendio poteva generare un ""sospetto"" circa la riconducibilità dell'azione a soggetto conoscitore dei luoghi, ma riteneva anche questa circostanza ""equivoca e labile"" ""in difetto di qualsiasi accertamento idoneo ad escludere eventuali cause alternative dell'innesco"". Correttamente il ricorrente osserva che, con questa argomentazione, si contrapponevano agli elementi indiziari ipotesi alternative astratte (fino a giungere ad affermare che il rinvenimento della bottiglia con liquido infiammabile al suo interno non dimostrava di per sé l'azione dolosa di terzi): ciò non rileva per ritenere errata la mancata condanna dell'imputata - la cui posizione, sotto il profilo penale, è definitiva - ma per dimostrare che i giudici del merito erano giunti alla decisione valutando un quadro indiziario esistente, e non certamente vuoto, dando prevalenza ad alcune considerazioni tali da far ritenere gli indizi a carico della Mirarchi insufficienti. Del resto, espressamente il giudice di appello ha ritenuto gli indizi - evidentemente esistenti - ""privi dei necessari requisiti della gravità, precisione e concordanza"", cioè insufficienti, e, nel prosieguo, privi di ""univoca portata dimostrativa circa il collegamento tra l'incendio doloso e l'imputata"", con ciò ammettendo che alcuni di essi hanno una ""portata dimostrativa"" di tale collegamento, seppure non univoca. 4. La sentenza impugnata deve, in definitiva, essere annullata limitatamente agli effetti civili con rinvio al giudice civile competente per valore in grado di appello ai sensi dell'art. 622 cod. proc. pen. P.Q. M. Annulla la sentenza impugnata ai soli effetti civili, con rinvio per nuovo giudizio 6 Il Consigliere estensore Giacomo Rocc al giudice civile competente per valore in grado di appello, cui rimette anche la liquidazione delle spese tra le parti per il giudizio di legittimità. Così deciso il 14 dicembre 2021 Il Presidente Filippo Casa ",17837
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47174@tS.clean.pdf,"SENTENZA sui ricorsi proposti da: BENEGIAMO ANTONIO nato a GALATINA il 26/11/1976 DE SIMONE EDVIGE nato a GALATINA il 10/07/1979 MIGHALI SONIA nato a GALATINA il 02/02/1978 STEFANIZZI MASSIMO nato a GALATINA il 30/01/1975 TA FABIO nato a GALATINA il 15/02/1976 avverso la sentenza del 09/01/2020 della CORTE APPELLO di GENOVA visti gli atti, il provvedimento impugnato e il ricorso; udita la relazione svolta dal Consigliere GIACOMO ROCCHI; letta la requisitoria scritta del Pubblico Ministero, in persona del Sostituto Procuratore FRANCA ZACCO che ha concluso chiedendo la declaratoria di inammissibilità dei ricorsi Penale Sent. Sez. 1   Num. 47174  Anno 2021Presidente: CASA FILIPPORelatore: ROCCHI GIACOMOData Udienza: 14/12/2021RITENUTO IN FATTO 1. Con la sentenza indicata in epigrafe, la Corte di appello di Genova, in parziale riforma di quella del Giudice per le indagini preliminari del Tribunale di Genova appellata dagli imputati Antonio Benegiamo, Edvige De Simone, Sonia Mighali, Massimo Stefanizzi e Fabio Tè, dichiarava non doversi procedere nei confronti degli imputati per la contravvenzione contestata al capo D (art. 697 cod. pen.) perché estinta per intervenuta prescrizione, concedeva alla De Simone e alla Mighali le attenuanti generiche, per la seconda prevalenti sulla contestata recidiva, e rideterminava la pena per Benegiamo in anni quattro, mesi cinque e giorni dieci di reclusione, per Stefanizzi in anni quattro di reclusione, per Tà in anni quattro di reclusione, per De Simone in anni due di reclusione e per Mighali in anni due di reclusione. Tutti gli imputati sono stati dichiarati colpevoli del delitto di cui agli artt. 110 cod. pen., 23, commi 1, n. 2 e 4, legge n. 110 del 1975 contestato al capo B) per avere portato in luogo pubblico, in concorso tra loro e con Arturo Petruccelli, successivamente deceduto, un fucile e una pistola Beretta cal. 7,65, entrambi con matricola abrasa e quindi da ritenersi clandestini; in Genova il 24 marzo 2012. Il reato è stato ritenuto assorbire gli altri contestati, ad eccezione della contravvenzione di cui all'art. 697 cod. pen. per la quale, come anticipato, è stato disposto non doversi procedere per intervenuta prescrizione. Le armi erano state rinvenute all'interno del bagagliaio di un'autovettura parcheggiata vicino alla stazione di Genova Piazza Principe, all'interno della quale erano stati trovati anche gli effetti personali degli imputati. Insieme alle armi erano presenti quattro passamontagna e diversi paia di guanti. Le persone si conoscevano, come dimostravano i filmati delle telecamere di sorveglianza; erano giunti da Bologna il giorno precedente. Alessandro Cianci aveva reso delle spontanee dichiarazioni, secondo cui si trattava di un gruppo giunto a Genova per la perpetrazione di rapine: il Giudice di primo grado, peraltro, aveva assolto gli imputati dal delitto di tentata rapina ritenendo che, nonostante fosse già iniziata la valutazione dei possibili obiettivi, non si fosse ancora concretizzata una programmazione con individuazione del luogo dove eseguire il delitto. Gli imputati, con i motivi di appello, avevano sostenuto che nessuno di loro aveva fornito un contributo alla detenzione e al trasporto delle armi, addebitabili al solo Cianci, cosicché la loro (negata) conoscenza della presenza delle armi configurava una mera connivenza non punibile; avevano avanzato, inoltre, motivi attinenti alla pena. Secondo la Corte territoriale, sussistevano indizi gravi, precisi e concordanti che inducevano a ritenere che tutti gli imputati fossero al corrente della presenza delle armi, della loro destinazione alla consumazione di rapine o di altre condotte di rilievo penale e che ognuno di loro avesse dato un contributo alla custodia ed occultamento in funzione del futuro utilizzo delle armi. In primo luogo, sulla base di alcuni indizi, risultava evidente la concertazione unitaria della presenza degli imputati sul luogo dove era parcheggiata l'autovettura. La coesione del gruppo emergeva anche dal comune utilizzo dell'autovettura Fiat Punto, all'interno del cui bagagliaio, nel medesimo vano in cui erano custodite le armi, vi erano anche gli effetti personali di tutti gli imputati; si trattava, quindi, di vano al quale ognuno aveva accesso. Quando la polizia aveva chiesto di accedere all'autovettura, cui gli imputati non avevano fatto alcun cenno, solo dopo che era stato palesata l'intenzione di procedere alla perquisizione del mezzo Tà aveva intimato alla Mighali di consegnare le chiavi della Fiat Punto e la donna si era messa a piangere. La presenza dei quattro passamontagna e dei guanti confermava quanto dichiarato da Cianci Alessandro di avere acquistato le armi, di essere intenzionato ad eseguire le rapine e di avere raggiunto a Genova Stefanizzi e Benegiamo, che erano al corrente che egli portava con sé le armi, e di essersi poi rivolto a Tà per la loro custodia, richiesta accolta dal Tè. L'intervenuta assoluzione dal delitto di tentata rapina non smentiva questa versione, essendo giustificata dalla mancanza di atti esecutivi: alcuni tra gli imputati avrebbero preso parte alle rapine, mentre doveva essere escluso che le stesse sarebbero state eseguite dal solo Cianci. Benegiamo, Stefanizzi e Tà erano stati direttamente coinvolti dalle dichiarazioni confessorie di Cianci, mentre la Mighali aveva dimostrato, con il suo comportamento, di essere consapevole della presenza delle armi all'interno dell'autovettura, delle cui chiavi era detentrice. Anche Edvige De Simone, che si trovava sul luogo insieme al compagno Arturo Petruccelli, successivamente deceduto, aveva partecipato all'attività del gruppo: ella si era recata nell'Albergo Galata, dove avrebbe dovuto pernottare, salvo poi cedere il posto a Tà e alla Mighali; inoltre, aveva ostacolato l'attività della polizia che chiedeva conto della presenza di autovetture e del motivo della presenza degli imputati a Genova, città del tutto estranea ai luoghi di origine; infine, anche gli effetti personali della De Simone si trovavano nel bagagliaio della Fiat Punto. Secondo la Corte territoriale, non vi erano motivi per riconoscere un ruolo di secondo piano delle due donne Mighali e De Simone, anche ipotizzando che le rapine sarebbero state materialmente compiute dagli uomini. La presenza delle armi nel bagagliaio integrava il delitto di porto di arma in quanto le stesse si trovavano nella disponibilità pressoché immediata degli imputati. 2 La Corte territoriale riteneva congrua una pena superiore al minimo edittale, negava le attenuanti generiche a Benegiamo, Stefanizzi e Tà e quella di cui all'art. 114 cod. pen. a Stefanizzi; veniva ribadita l'applicazione della recidiva ex art. 99, quarto comma, cod. pen.; venivano, infine, riconosciute le attenuanti generiche alla Mighali e alla De Simone. 2. Ricorre per cassazione il difensore di Edvige De Simone, deducendo vizio di motivazione con riferimento all'art. 192 cod. proc. pen. Le conclusioni cui erano giunti /íi giudici di secondo grado erano inficiate da carenza di adeguato supporto probatorio. La colpevolezza dell'imputata era stata ritenuta sulla base della presenza del borsone contenente gli effetti personali della De Simone nel bagagliaio della Fiat Punto e della cessione del posto in albergo: si trattava di elementi che non dimostravano la partecipazione morale della ricorrente nel reato di detenzione delle armi. In un secondo motivo il ricorrente deduce vizio di motivazione con riferimento alla sussistenza del reato contestato. Gli elementi di fatto non fornivano univoci elementi di prova in ordine al reato contestato né contributi significativi, sintomatici di un apporto concorsuale tra gli imputati. Il fatto che la ricorrente fosse a conoscenza della presenza della condotta criminosa altrui non integrava il concorso, in mancanza di rafforzamento della volontà del soggetto agente. In un terzo motivo la ricorrente deduce violazione di legge e vizio di motivazione con riferimento alla misura della pena, ritenuta davvero eccessiva. 3. Ricorre per cassazione il difensore di Antonio Benegiamo, deducendo, in un primo motivo, violazione degli artt. 110 cod. pen. e 23 legge n. 110 del 1975 nonché vizio di motivazione. La Corte territoriale aveva ritenuto sussistente il concorso di Benegiamo nel porto delle armi sulla base della consapevolezza della loro presenza e di un suo contributo alla custodia ed occultamento. Lo stesso Cianci aveva dichiarato che Benegiamo era venuto a conoscenza della presenza delle armi senza precisare il momento di tale conoscenza, mentre l'imputato aveva riferito di aver saputo della presenza delle armi solo quando era giunto a Genova; in mancanza di prova della conoscenza della presenza delle armi durante il tragitto dalla Puglia a Genova, la condanna per il concorso nel porto delle armi era viziata e illogica. La responsabilità non sarebbe derivata, del resto, nemmeno ritenendo che l'imputato fosse a conoscenza fin dall'inizio della presenza delle armi, atteso che le stesse non erano state usate. Il ricorrente ricorda la giurisprudenza di legittimità 3 secondo cui, per il concorso nel porto delle armi, occorre l'effettiva consumazione di illeciti mediante le armi trasportate. In un secondo motivo il ricorrente deduce violazione di legge e vizio di motivazione con riferimento all'applicazione della recidiva, al diniego delle attenuanti generiche e alla determinazione della pena. 4. Ricorre per cassazione il difensore di Sonia Mighali, deducendo violazione dell'art. 192 cod. proc. pen. e vizio di motivazione. Nell'atto di appello, la difesa dell'imputata aveva sostenuto che il legame che esisteva tra i quattro uomini escludeva le donne, che non erano a conoscenza di particolari scottanti; Cianci aveva escluso che la Mighali fosse a conoscenza della presenza delle armi; ciò era dimostrato dalle relazioni di polizia giudiziaria che descrivevano i movimenti della Mighali, di Cianci e Benegiamo, mai riferendo che la donna si fosse avvicinata all'autovettura; la detenzione delle chiavi dell'autovettura era soltanto casuale: avendo dormito all'interno dell'autovettura, le chiavi dovevano essere restituite al Tà; non aveva nessuna importanza la circostanza che la Mighali si fosse messa a piangere quando Tà l'aveva invitata a consegnare le chiavi agli operanti. Doveva essere escluso il porto delle armi mentre la detenzione doveva essere attribuita esclusivamente a Cianci e, nei confronti della Mighali, poteva configurarsi, al più, una mera connivenza, non avendo apportato alcun contributo alla condotta. La motivazione della sentenza impugnata era censurabile perché le circostanze evidenziate non erano significative; tutti gli elementi non erano qualificati da gravità, precisione e concordanza e non indicavano alcun contributo morale o materiale della Mighali. La ricorrente censura anche la misura della pena, confermata in una misura troppo alta, nonostante il minimo ruolo dell'imputata e la sua personalità. 5. Ricorre per cassazione anche il difensore di Fabio Tà che deduce violazione di legge con riferimento all'art. 114 cod. pen. Non costituisce reato permettere agli amici di deporre due borsoni con gli indumenti personali nel bagagliaio dell'autovettura, ma Tà non poteva sospettare che, al loro interno, ci fosse qualcosa di illecito. Secondo il ricorrente, non sussisteva prova che Tà fosse a conoscenza della presenza delle armi nel borsone di Alessandro Cianci, né che fosse a conoscenza che le armi avessero la matricola abrasa e fossero, quindi, clandestine. La condotta di Tà avrebbe dovuto essere giudicata solo con riferimento alla custodia del borsone e giammai alla programmazione o ideazione di ulteriori condotte, quali l'alterazione dell'arma o la sua clandestinità. Inoltre, poiché il 4 bagagliaio dell'autovettura era chiuso a chiave, le armi non potevano ritenersi detenute in luogo pubblico. La valutazione della pena avrebbe dovuto essere considerata in relazione alla effettiva partecipazione. In un secondo motivo il ricorrente deduce violazione degli artt. 132 e 133 cod. pen. e omessa motivazione in ordine alla quantificazione della pena, nonché vizio di motivazione con riferimento al diniego delle attenuanti generiche. 6. Ricorre per cassazione anche il difensore di Massimo Stefanizzi, deducendo violazione degli artt. 192, comma 2, 530, comma 2 e 533 cod. proc. pen. e degli artt. 110 cod. pen. e 23 legge n. 110 del 1975 nonché vizio della motivazione. Sulla base degli elementi di fatto evidenziati, la Corte territoriale aveva ritenuto che Stefanizzi avesse fornito un contributo rafforzativo dei propositi criminosi altrui con la sua presenza in una collocazione geografica totalmente estranea ai propri luoghi di origine. Si trattava di un ragionamento illogico, non avendo l'imputato fornito alcun contributo alla detenzione delle armi e delle munizioni, sia quanto all'aspetto materiale che all'aspetto psicologico. Non vi era prova del fatto che Stefanizzi fosse giunto a Genova insieme agli altri componenti del gruppo; era provato che egli non aveva viaggiato sulla Fiat Punto; Stefanizzi non aveva la disponibilità dell'autovettura dove erano custodite le armi, né delle relative chiavi; di conseguenza, la presenza del suo borsone all'interno del bagagliaio non poteva far desumere la sua disponibilità diretta ed immediata di accedere alle armi; Stefanizzi, essendo estraneo all'autovettura, non poteva essere accusato di un comportamento ostruzionistico nei confronti della polizia giudiziaria che chiedeva notizie di autovetture. Si trattava di considerazioni svolte con l'atto di appello che la Corte non aveva valutato; era indimostrato e indimostrabile che tutti gli imputati fossero a conoscenza delle armi portate a Genova e dell'uso che ne sarebbe stato fatto, né che alcuni di loro avrebbero partecipato alle rapine programmate: le dichiarazioni di Cianci riguardavano solo l'informazione data a Stefanizzi che, la mattina del 23 marzo, egli avrebbe raggiunto Genova portando le armi con sé, mentre gli imputati erano stati assolti dall'imputazione di tentata rapina. Inoltre, non poteva essere ritenuto il porto di armi in luogo pubblico non avendo lo Stefanizzi disponibilità delle armi. Sussistevano i presupposti per l'assoluzione dell'imputato ai sensi dell'art. 530, comma 2, cod. proc. pen. In un secondo motivo il ricorrente deduce violazione di legge e vizio di motivazione con riferimento all'applicazione della recidiva contestata, al diniego delle attenuanti generiche e alla misura della pena. 5 7. Il Sostituto Procuratore generale, nella requisitoria redatta per l'udienza pubblica a trattazione scritta, conclude per la declaratoria di inammissibilità dei ricorsi. 8. Il difensore di Antonio Benegiamo ha depositato conclusioni scritte, cui ha allegato certificati medici rilasciati all'imputato. Il difensore di Fabio Tà ha depositato memoria di replica alla requisitoria del Procuratore generale, insistendo per le conclusioni formulate nel ricorso. Il difensore di Massimo Stefanizzi ha depositato conclusioni scritte. CONSIDERATO IN DIRITTO I ricorsi sono inammissibili. 1. Tutti i ricorrenti, per contestare la responsabilità di ciascuno nella detenzione e nel porto delle armi custodite nel bagagliaio dell'autovettura in uso a Fabio Tà, evidenziano elementi di fatto già adeguatamente valutati da entrambi i giudici di merito ed esposti in dettaglio nella sentenza di primo grado. I ricorsi sollecitano palesemente un diverso giudizio di merito da parte della Corte di legittimità in ordine alla consapevolezza da parte di alcuni imputati della presenza delle armi e, comunque, al loro contributo nella detenzione e nella loro custodia. 2. In realtà, appare decisivo rimarcare la portata dell'assoluzione degli imputati da parte del Giudice di primo grado per il reato di tentata rapina aggravata, loro contestata al capo C: la sentenza di primo grado riteneva ""evidente"" che le armi detenute fossero destinate alla commissione di attività illecite e ricordava che gli imputati, giunti presso la stazione ferroviaria di Genova Piazza Principe e ivi riunitisi, avevano anche posto in essere delle condotte di osservazione; tuttavia, dava atto che - evidentemente per merito dell'intervento tempestivo della polizia giudiziaria - non erano emersi elementi per ritenere che gli imputati avessero già programmato la rapina all'interno di uno dei luoghi indicati nel capo di imputazione e avessero messo in atto atti preparatori. Secondo la sentenza di primo grado, quindi, si trattava di un gruppo di persone che si conoscevano e che si erano 'date un appuntamento in quel luogo e che - come indicavano le riprese delle telecamere di sorveglianza - avevano iniziato a collaborare tra loro in una attività che, come dimostrava la presenza e il numero di passamontagna e di guanti rinvenuti insieme alle armi, non poteva che sfociare in una rapina eseguita da più persone travisate. 6 Del resto, ciò era stato confermato da Alessandro Cianci che, appunto, aveva dichiarato di essere giunto a Genova per commettere delle rapine a mano armata; egli, inoltre, aveva anche menzionato gli imputati ai quali aveva riferito del trasporto delle armi (Stefanizzi, Benegiamo, che aveva ammesso di avere saputo delle armi, e Tà). La sentenza di appello sottolinea, inoltre, che l'autovettura era nella disponibilità di tutti gli imputati, alcuni dei quali avevano dormito al suo interno la notte precedente, mentre tutti avevano riposto in essa i propri effetti personali. 3. In presenza di questo quadro - ampiamente supportato dalle riprese delle telecamere nonché dagli accertamenti della polizia giudiziaria sull'albergo dove alcuni avevano dormito e sul luogo dove si erano fermati durante il viaggio e, per il resto, dedotto dai giudici di merito in maniera assolutamente logica - è evidente che il concorso morale nella detenzione e nel porto delle armi clandestine non avrebbe potuto essere negato per alcuni degli imputati, atteso che il trasporto di quelle armi a Genova, insieme ai passamontagna e ai guanti, e il loro posizionamento in un luogo verosimilmente individuato come quello della possibile m-0 perpetrazione della (o delle) rapina faceva parte di un disegno criminoso comune a tutti gli imputati, interrotto dalla polizia giudiziaria prima dell'inizio di atti esecutivi. Non si verte, quindi, nel caso di un soggetto che è a conoscenza di un delitto commesso da altro e ad esso resta del tutto estraneo, così risultando connivente e non concorrente; piuttosto - secondo la ricostruzione dei giudici di merito - in quello di soggetti che avevano insieme programmato l'esecuzione di rapine a mano armata a Genova e che, quindi, avevano concordato che uno di loro - appunto, il Cianci - portasse le armi e quanto altro necessario al fine di utilizzarle. Per questo motivo i giudici di merito sottolineano l'inverosimiglianza della versione, proposta da alcuni, di un incontro casuale tra ""paesani"" alla stazione di Genova: quel luogo era il punto concordato di incontro di tutti gli imputati, il luogo da cui l'azione delittuosa programmata avrebbe dovuto avere inizio (anche se le modalità precise e l'obiettivo specifico non possono essere conosciuti). 4. Del tutto logicamente i giudici di merito non hanno ritenuto di distinguere tra le diverse posizioni: in effetti, la disponibilità dell'autovettura al cui interno erano custodite le armi clandestine non era di colui che era in possesso delle chiavi, ma di tutto il gruppo che, infatti, in vari momenti l'aveva utilizzata (per dormire la notte precedente, per riporre o prelevare gli effetti personali). Né era possibile ritenere che la condotta di alcuni fosse esclusivamente ""passiva"": se il progetto comune era quello di eseguire una o più rapine 7 materialmente messe in atto da almeno quattro persone (il numero dei passamontagna rinvenuti), la presenza di un numero maggiore di persone non poteva che giustificarsi con la loro azione di sostegno o supporto a favore degli esecutori materiali (""pali"", conducenti delle autovetture per la fuga ecc.). Non risulta affatto illogico il giudizio di inverosimiglianza della versione secondo cui alcuni degli imputati erano presenti a Genova perché volevano fare una vacanza. 5. La sentenza impugnata, infine, motiva adeguatamente e coerentemente con l'insegnamento di legittimità in ordine alla qualificazione della condotta posta in essere come ""porto di armi in luogo pubblico"", attesa la quasi immediata disponibilità delle armi custodite all'interno del bagagliaio dell'autovettura (da ultimo, Sez. 1, Sentenza n. 6796 del 22/01/2019, Susino, Rv. 274806). 6. I motivi di ricorso in punto di riconoscimento della recidiva contestata, del diniego, per alcuni degli imputati, delle attenuanti generiche, della determinazione della pena in misura superiore al minimo edittale sono svolti in fatto e non tengono conto della ampia e convincente motivazione su tali temi, espressione della discrezionalità riservata al giudice del merito. Si deve precisare che l'attenuante di cui all'art. 114 cod. pen. non avrebbe potuto essere comunque concessa perché i concorrenti erano in numero superiore a cinque, ricorrendo, pertanto, l'aggravante - in fatto contestata, anche se non applicata - prevista dall'art. 112, comma 1, n. 1, cod. pen. 7. Alla declaratoria di inammissibilità dei ricorsi consegue la condanna degli imputati al pagamento delle spese processuali e di una somma in favore della Cassa delle ammende, emergendo profili di colpa nella presentazione dei ricorsi. P.Q.M. Dichiara inammissibili i ricorsi e condanna i ricorrenti al pagamento delle spese processuali e della somma di euro tremila in favore della cassa delle ammende. Così deciso il 14 dicembre 2021 ",21729
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s70@a2021@n46952@tS.clean.pdf,"SENTENZA sul ricorso proposto da: CRUCIANELLI BRUNO nato a FILOTTRANO il 05/02/1956 avverso la sentenza del 12/03/2018 della CORTE APPELLO di ANCONA dato avviso alle parti; udita la relazione svolta dal Consigliere ENRICO VITTORIO STANISLAO SCARLINI; Penale Sent. Sez. 7   Num. 46952  Anno 2021Presidente: PALLA STEFANORelatore: SCARLINI ENRICO VITTORIO STANISLAOData Udienza: 14/12/2021RITENUTO IN FATTO 1 - La Corte di appello di Ancona, con la sentenza impugnata, confermava, per quanto qui di interesse, la sentenza del locale Tribunale che aveva ritenuto Bruno Crucianelli colpevole dei delitti di bancarotta contestatigli al capo B della rubrica in relazione ai fallimenti di CBK srl e di Boss e Company srl, irrogando la pena indicata in dispositivo. 2 - Propone ricorso l'imputato, con il proprio difensore, lamentando la violazione di legge ed il vizio di motivazione in relazione: - ala durata del processo, in particolare in prime cure; - al rilievo penale attribuito alla cessione dello stabilimento balneare. CONSIDERATO IN DIRITTO 1 - Il ricorso promosso nell'interesse dell'imputato è inammissibile ma la sentenza va annullata d'ufficio in relazione alla durata delle pene accessorie a seguito della pronuncia della Corte costituzionale n. 222 del 2018 che ha dichiarato l'illegittimità dell'art. 216, ultimo comma, del regio decreto 16 marzo 1942 n. 267 nella parte in cui dispone: «la condanna per uno dei fatti previsti dal presente articolo importa per la durata di dieci anni l'inabilitazione all'esercizio di una impresa commerciale e l'incapacità per la stessa durata ad esercitare uffici direttivi presso qualsiasi impresa», anziché: «la condanna per uno dei fatti previsti dal presente articolo importa l'inabilitazione all'esercizio di una impresa commerciale e l'incapacità ad esercitare uffici direttivi presso qualsiasi impresa fino a dieci anni». Ai fini della loro quantificazione ci si riporta al principio di diritto formulato sul punto dalla recente pronuncia delle Sezioni unite del 28/02/2019, Suraci: «Le pene accessorie previste dall'art. 216 legge fa/I., nel testo riformulato dalla sentenza n. 222 del 5 dicembre 2018 della Corte Costituzionale, cosi come le altre pene accessorie per le quali la legge indica un termine di durata non fissa, devono essere determinate in concreto dal giudice in base ai criteri di cui all'art. 133 cod. pen.». 2 - Si è detto della manifesta infondatezza dei motivi di ricorso. La lamentata violazione del diritto di difesa a causa del trascorrere di alcuni anni fra la data del dichiarato fallimento e il rinvio a giudizio, è priva di ogni supporto normativo, che difatti non viene neppure indicato. Del tutto generica è poi la censura relativa ad una delle condotte di distrazione che non viene neppure dettagliata e che comunque aveva significativamente determinato un'azione revocatoria da parte del curatore. 1 % Quanto alla dedotta prescrizione dei reati, considerando che è stata ritenuta la circostanza aggravante ad effetto speciale dell'artt. 219 comma 1, legge fall., il termine deve considerarsi pari ad anni 18 e mesi 9 (anni 15 per l'art. 157 cod. pen., aumentato di un quarto ex art. 161 cod. pen., nella nuova formulazione, essendo la precedente meno favorevole) che, dalla data di consumazione dei reati, non è ancora decorso (fallimento CBK, dal 5 aprile 2003 al 5 gennaio 2022, fallimento Boss e Company, dal 20 giugno 2003 al 20 marzo 2022). P.Q.M. Annulla la sentenza impugnata, limitatamente alla durata delle pene accessorie di cui all'art. 216, ultimo comma, legge fall., con rinvio per nuovo esame sul punto alla Corte di appello di Perugia. Dichiara inammissibile nel resto il ricorso. Così deciso, in Roma il 14 dicembre 2021. n ",3727
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s70@a2021@n46929@tS.clean.pdf,"SENTENZA sul ricorso proposto da: DI CLEMENTE GIOVANNI nato a MINTURNO il 16/06/1959 avverso la sentenza del 26/06/2017 della CORTE APPELLO di ROMA dato aVviso alle parti; udita la relazione svolta dal Consigliere ENRICO VITTORIO STANISLAO SCARLINI; Penale Sent. Sez. 7   Num. 46929  Anno 2021Presidente: PALLA STEFANORelatore: SCARLINI ENRICO VITTORIO STANISLAOData Udienza: 14/12/2021RITENUTO IN FATTO 1 - La Corte di appello di Roma, con la sentenza impugnata, in parziale riforma della sentenza del Tribunale di Latina, confermava la responsabilità di Giovanni Di Clemente per i delitti di bancarotta fraudolenta patrimoniale e documentale ascrittigli, rideterminando la pena nella misura indicata in dispositivo. 2 - Propone ricorso l'imputato, con il proprio difensore, lamentando la violazione di legge ed il vizio di motivazione in relazione: - alla intervenuta prescrizione del reato di bancarotta; - alla mancata riqualificazione del fatto di bancarotta documentale in bancarotta semplice. CONSIDERATO IN DIRITTO 1 - Il ricorso promosso nell'interesse dell'imputato è inammissibile ma la sentenza andrebbe annullata d'ufficio in relazione alla durata delle pene accessorie a seguito della pronuncia della Corte costituzionale n. 222 del 2018 che ha dichiarato l'illegittimità dell'art. 216, ultimo comma, del regio decreto 16 marzo 1942 n. 267 nella parte in cui dispone: «la condanna per uno dei fatti previsti dal presente articolo importa per la durata di dieci anni l'inabilitazione all'esercizio di una impresa commerciale e l'incapacità per la stessa durata ad esercitare uffici direttivi presso qualsiasi impresa», anziché: «la condanna per uno dei fatti previsti dal presente articolo importa l'inabilitazione all'esercizio di una impresa commerciale e l'incapacità ad esercitare uffici direttivi presso qualsiasi impresa fino a dieci anni». Tale motivo di annullamento comporta, però, l'avvenuta consunzione del termine di prescrizione di anni dodici e mesi sei (ai sensi degli artt. 157 e 161 cod. pen.), pur dopo la pronuncia della sentenza impugnata. 2 - Come si è detto i motivi di ricorso sono manifestamente infondati posto che la prescrizione, appunto, si è verificata dopo la pronuncia della decisione della Corte territoriale e dato che la motivazione in fatto sulla configurabilità del delitto di bancarotta fraudolenta documentale era priva di manifesti vizi logici. P.Q.M. Annulla senza rinvio la sentenza impugnata per essere i reati estinti per prescrizione. Così deciso, in Roma il 14 dicembre 2021. ",2534
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s70@a2021@n46900@tS.clean.pdf,"SENTENZA sul ricorso proposto da: VAGNONI SAURO nato a CARASSAI il 01/07/1965 avverso la sentenza del 08/03/2016 della CORTE APPELLO di ANCONA dato avviso alle parti; udita la relazione svolta dal Consigliere ENRICO VITTORIO STANISLAO SCARLINI; Penale Sent. Sez. 7   Num. 46900  Anno 2021Presidente: PALLA STEFANORelatore: SCARLINI ENRICO VITTORIO STANISLAOData Udienza: 14/12/2021RITENUTO IN FATTO 1 - La Corte di appello di Ancona, con la sentenza impugnata, confermava la sentenza del Tribunale di Fermo che aveva ritenuto Sauro Vagnoni colpevole del delitto di cui all'art. 216 legge fall., irrogando la pena indicata in dispositivo. 2 - Propone ricorso l'imputato, con il proprio difensore, lamentando la violazione di legge ed il vizio di motivazione in relazione: - al nesso causale fra la distrazione e lo stato di dissesto; - alla prova della distrazione contestata; - al diniego delle circostanze attenuanti generiche. CONSIDERATO IN DIRMO 1 - Il ricorso promosso nell'interesse dell'imputato è inammissibile ma la sentenza va annullata d'ufficio in relazione alla durata delle pene accessorie a seguito della pronuncia della Corte costituzionale n. 222 del 2018 che ha dichiarato l'illegittimità dell'art. 216, ultimo comma, del regio decreto 16 marzo 1942 n. 267 nella parte in cui dispone: «la condanna per uno dei fatti previsti dal presente articolo importa per la durata di dieci anni l'inabilitazione all'esercizio di una impresa commerciale e l'incapacità per la stessa durata ad esercitare uffici direttivi presso qualsiasi impresa», anziché: «la condanna per uno dei fatti previsti dal presente articolo importa l'inabilitazione all'esercizio di una impresa commerciale e l'incapacità ad esercitare uffici direttivi presso qualsiasi impresa fino a dieci anni». Ai fini della loro quantificazione ci si riporta al principio di diritto formulato sul punto dalla recente pronuncia delle Sezioni unite del 28/02/2019, Suraci: «Le pene accessorie previste dall'art. 216 legge fa/I., nel testo riformulato dalla sentenza n. 222 del 5 dicembre 2018 della Corte Costituzionale, cosi come le altre pene accessorie per le quali la legge indica un termine di durata non fissa, devono essere determinate in concreto dal giudice in base ai criteri di cui all'art. 133 cod. pen.». 2 - Si è detto della manifesta infondatezza dei motivi di ricorso: - la sentenza Corvetta è rimasta isolata tanto da generare il dictum delle Sezioni unite con la sentenza Passarelli (n. 22474 del 31/03/2016) secondo cui ai fini della sussistenza del reato di bancarotta fraudolenta patrimoniale non è necessaria l'esistenza di un nesso causale tra i fatti di distrazione ed il successivo fallimento, essendo sufficiente che l'agente abbia cagionato il depauperamento dell'impresa, destinandone le risorse ad impieghi estranei alla sua attività. (In motivazione, la Corte ha precisato che i fatti di distrazione, una volta intervenuta la dichiarazione di fallimento, assumono rilievo in qualsiasi momento siano stati 1 commessi e, quindi, anche se la condotta si è realizzata quando ancora l'impresa non versava in condizioni di insolvenza); - quanto alla prova della distrazione, la Corte di merito aveva reso una motivazione priva di manifesti vizi logici, avendo osservato che, a mente degli accertamenti del curatore, a fronte della voce dei prelevamenti del titolare, non risultava che nulla fosse pervenuto alla società o che gli stessi fossero stati impiegati nell'interesse della fallita trovassero adeguata spiegazione nelle esigenze personali del prevenuto, dovendosi tenere conto delle costanti perdite di esercizio. - la mancata concessione delle circostanze attenuanti generiche è giustificata da motivazione esente da manifesta illogicità (l'assenza di ragioni di meritevolezza e la gravità del fatto), che, pertanto, è insindacabile in cassazione (Cass., Sez. 6, n. 42688 del 24/9/2008, Rv. 242419). P.Q.M. Annulla la sentenza impugnata, limitatamente alla durata delle pene accessorie di cui all'art. 216, ultimo comma, legge fall., con rinvio per nuovo esame sul punto alla Corte di appello di Perugia. Dichiara il ricorso inammissibile nel resto. Così deciso, in Roma il 14 dicembre 2021. Il Consigliere estensore Il Presidente Enrico Vittorio Stanislao Scarlini Step o P411a___ ",4284
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46849@tS.clean.pdf,"SENTENZA sul ricorso proposto da: DE ROSA GIUSEPPE nato a ROMA il 27/07/1944 avverso l'ordinanza del 27/04/2021 del TRIB. LIBERTA' di ROMA udita la relazione svolta dal Consigliere MAURA NARDIN Il Procuratore generale, nella persona del Sostituto procuratore Kate Tassone conclude per il rigetto E' presente l'avvocato TOGNOZZI GIANLUCA del foro di ROMA in difesa di: DE ROSA GIUSEPPE Il difensore presente chiede l'accoglimento del ricorso E' presente come sostituto processuale con delega orale dell'avvocato CARDOSI FRANCESCO MARIA del foro di ROMA in difesa di: DE ROSA GIUSEPPE l'avv FIDUCCIA ALESSANDRA. Il difensore presente chiede l'accoglimento del ricorso Penale Sent. Sez. 4   Num. 46849  Anno 2021Presidente: PICCIALLI PATRIZIARelatore: NARDIN MAURAData Udienza: 14/12/2021RITENUTO IN FATTO 1. Con ordinanza in data 27 aprile 2021 il Tribunale per il riesame di Roma, resa in sede di rinvio, a seguito dell'annullamento del provvedimento del medesimo tribunale per il riesame con il quale era stato rigettato l'appello del pubblico ministero avverso l'ordinanza di diniego del sequestro preventivo delle quote sociali della Menfer nei confronti di Maria Pia Faraoni, Nicola De Rosa e Giuseppe De Rosa -in relazione ai reati di cui agli artt. 110 e 81 cod. pen. e 260 d.Igs. n. 152 del 2006 (capo B), di cui agli artt. 110 e 81 cod. pen. e 256, comma 1, d.lgs. n. 152 del 2006 (capo C), di cui agli artt. 110 e 81 cod. pen. e 256, comma 3, d.lgs. n. 152 del 2006 (capo D), e di cui agli artt. 110, 41, 110 e 452- bis, primo e secondo comma, cod. pen. (capo E)- ha accolto l'appello del pubblico ministero e disposto ex art. 321, comma 2 cod. proc. pen. il  sequestro delle quote sociale della Menfer s.r.I.. 2. Ricorre Giuseppe De Rosa formulando un unico motivo di doglianza con cui fa valere la violazione dell'art. 321, comma 2 cod. proc. pen., in relazione all'art. 240 cod. pen. ed all'art. 452 quaterdecies comma 5^ cod. pen., nonché il vizio di motivazione, ai sensi dell'art. 125 cod. proc. pen.. Assume che l'ordinanza impugnata è affetta da vizi di motivazione così radicali che ne rendono incomprensibile l'itinerario logico. Ricorda che la sentenza di annullamento della Suprema Corte aveva sollecitato il Collegio del riesame alla valutazione della sussistenza dei presupposti di applicabilità del sequestro ex art. 321, comma 2 cod. proc. pen. ""verificando se le quote sociali della Menfer s.r.l. rientrino nelle categorie delle cose oggettivamente suscettibili di confisca, in particolare senza condizionare le sue conclusioni ed apprezzamenti circa la sussistenza del periculum in mora"". Osserva che il Tribunale, in sede rescissoria, ha omesso di seguire il percorso indicato dal giudice di legittimità, senza approfondire la nozione di 'cose che servirono a commettere il reato, così privando la decisione del fondamento logico-giuridico necessario per sostenere lo specifico, non occasionale e strutturale nesso strumentale tra la res, costituita dalle quote societarie, ed i reati ascritti. Il giudice del riesame, infatti, dopo avere premesso l'evolversi della vicenda giudiziaria ed il dictum della sentenza di annullamento, si è limitato, da un lato, a constatare che il reato più grave, per il quale gli imputati, sono stati condannati con sentenza di primo grado, è quello di cui all'art. 452 quaterdecies cod. pen., dall'altro, che il reato è stato commesso attraverso la società Menfer s.r.I., di cui Maria Pia Faraoni detiene ancora oggi il 100% delle quote, ciò implicando la titolarità esclusiva della medesima del potere decisionale sulle attività, sicché le quote medesime - quali misura della partecipazione del socio ad una società- sono strumentali rispetto al reato 'nel senso che, attraverso il potere decisionale che dalla loro titolarità derivava all'imputata è stato consentito il sistema illecito, oggetto della contestazione, di sussistere e protarsi nel tempo'. Osserva che siffatta motivazione, peraltro redatta dallo stesso giudice estensore della precedente ordinanza di rigetto, risulta priva delle ragioni che giustificano il provvedimento ablativo, ed è connotata da un carattere meramente assertivo. Richiama la giurisprudenza di legittimità sulla nozione di strumentalità della cosa al reato, giustificante il provvedimento di sequestro e conclude per l'annullamento dell'ordinanza impugnata. 3. Con requisitoria scritta, ai sensi dell'art. 23, comma 8 d.l. 137/2020 il Procuratore generale presso la Corte di cassazione chiede il rigetto del ricorso. CONSIDERATO IN DIRITTO 1. Il ricorso è inammissibile. 2. Occorre, invero, rilevare che l'attuale ricorrente Giuseppe De Rosa, imputato in concorso con Nicola De Rosa e Maria Pia Faraoni dei reati descritti in narrativa, non ha interesse all'impugnazione, non essendo titolare delle quote della società Menfer s.r.l. oggetto di sequestro e non potendo ottenerne la restituzione. 3. Va, infatti, ricordato che secondo il più recente orientamento di questa Corte ""L'indagato -o l'imputato- non titolare del bene oggetto di sequestro preventivo, astrattamente legittimato a presentare richiesta di riesame del titolo cautelare ai sensi dell'art. 322 cod. proc. pen., può proporre il gravame solo se vanta un interesse concreto ed attuale all'impugnazione, che deve corrispondere al risultato tipizzato dall'ordinamento per lo specifico schema procedimentale e che va individuato in quello alla restituzione della cosa come effetto del dissequestro"" (Sez. 3, Sentenza n. 16352 del 11/01/2021, Rv. 281098; Sez. 5, Sentenza n. 35015 del 09/10/2020, Rv. 280005; Sez. 3, Sentenza n. 30008 del 08/04/2016, Rv. 267336; Sez. 2, n. 17852 del 12/03/2015, Rv. 263756; Sez. 1, n. 7292 del 12/12/2013, dep. 2014, Rv. 259412; Sez. 5, Sentenza n. 10205 del 18/01/2013, Rv. 255225). Risulta, infatti, superato il precedente orientamento secondo cui la persona nei cui confronti si stato adottato un provvedimento di sequestro preventivo è sempre legittimata a richiedere il riesame di detto provvedimento anche se la cosa sequestrata sia di proprietà di terzi, perché presupposto del sequestro preventivo è che la persona sottoposta alle indagini abbia un qualche potere di disposizione sulla cosa e perché i provvedimenti cautelari influenzano comunque il corso del procedimento penale (ex multis, Sez. 2, n. 32977 del 14/06/2011, Rv. 251091; Sez. 4, n. 21724 del 20/04/2005, Rv. 231374; Sez. 6, n. 3366 del 28/09/1992, Rv. 192089), essendosi chiarito che affinché sia legittimato a proporre impugnazione l'indagato o l'imputato deve reclamare una relazione con la cosa' a sostegno della sua pretesa alla cessazione del vincolo cautelare, in quanto il gravame deve essere funzionale ad un risultato immediatamente produttivo di effetti nella sfera giuridica dell'impugnante (Sez. 1, n. 15998 del 28/02/2014, Rv. 259601). Si tratta di un principio che deve essere esteso al ricorso per cassazione avverso il provvedimento di sequestro disposto dal giudice del riesame. Sebbene, infatti, la legittimazione astratta all'impugnazione derivi dall'essere il provvedimento stato pronunciato anche nei confronti del soggetto che non ha diritto alla restituzione della cosa oggetto di ablazione, nondimeno, oltre alla legittimazione, deve sussistere l'interesse all'impugnazione, dagli artt. 568, comma 4, e 591, comma 1, lettera a), cod. proc. pen.), in quanto norme generali non derogate in materia cautelare reale. Sicché è onere di chi impugna dedurre la sussistenza dell'interesse ad impugnare, indicando, a pena di inammissibilità, oltre all'avvenuta esecuzione del sequestro, le ragioni di diritto e gli elementi di fatto che sostengono la sua relazione con la cosa sottoposta a sequestro, relazione che consentirebbe la restituzione del bene a chi impugna. 4. Nel caso di specie l'ordinanza oggetto di gravame chiarisce che le quote della società Menfer s.r.l. appartengono per intero a Maria Pia Faraoni, cui compete, pertanto, la titolarità esclusiva del potere decisionale, mentre Giuseppe De Rosa nulla chiarisce in ordine al suo personale interesse alla restituzione delle medesime. 5. All'inammissibilità del ricorso consegue la condanna del ricorrente al pagamento delle spese processuali e della somma di euro tremila in favore della cassa delle ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammend Cosi 4eciso il 14/12/2021  ",8452
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46848@tS.clean.pdf,"SENTENZA sul ricorso proposto da: TESTA SILVIO nato a PRATO il 11/02/1976 avverso la sentenza del 08/07/2020 della CORTE DI CASSAZIONE di ROMA udita la relazione svolta dal Consigliere MAURA NARDIN; lette le conclusioni del Procuratore generale Penale Sent. Sez. 4   Num. 46848  Anno 2021Presidente: PICCIALLI PATRIZIARelatore: NARDIN MAURAData Udienza: 14/12/2021FATTO E DIRITTO 1. Con ricorso straordinario ex art. 625-bis cod. proc. pen. Silvio Testa, a mezzo del suo difensore, propone di impugnazione avverso la sentenza della Corte di cassazione della Terza Sezione Penale n. 23653/2020 con cui è stato dichiarato inammissibile il ricorso dal medesimo presentato avverso l'ordinanza con cui è stata rigettata la richiesta di riesame avverso il sequestro preventivo dell'autocarro di proprietà di Silvo Testa. 2. Con un unico motivo il a ricorrente fa valere l'errore di fatto consistito nell'avere la Corte di cassazione dichiarato l'inammissibilità del ricorso l'assenza di procura speciale al difensore da parte di Silvio Testa, ritenendo che la medesima fosse necessaria in quanto in medesimo aveva formulato istanza in qualità di terzo interessato alla restituzione del bene, benché dagli atti risultasse egli era indagato nel procedimento, sicché era sufficiente l'atto di nomina in atti. Ricorda che con il ricorso per cassazione si erano contestati i presupposti di applicabilità del sequestro preventivo, in ragione dell'occasionalità del contributo di Testa all'azione delittuosa, emergente dagli atti processuali, tanto da indurre la Suprema Corte in errore sulla qualità del ricorrente, considerato 'terzo interessato' dall'ordinanza gravata. Conclude per l'annullamento della sentenza. 3. Con requisitoria scritta ai sensi dell'art. 23, comma 8 d.l. 137/2020 il Procuratore generale presso la Corte di cassazione ha chiesto l'accoglimento del ricorso. 4. Il ricorso deve essere dichiarato inammissibile. 5. Le Sezioni Unite di questa Corte hanno affermato il principio, secondo cui ""Il ricorso straordinario per errore di fatto non è proponibile nei confronti delle decisioni della Corte di cassazione che intervengono ante iudicatum. (In motivazione la S.C. ha fatto riferimento, a titolo esemplificativo, ai provvedimenti emessi in fase cautelare, alle decisioni in materia di misure di prevenzione, a quelle in materia di rimessione del processo, alle decisioni processuali in materia di estradizione o di mandato di arresto europeo, nonché a quelle decisioni nelle quali la pronuncia della Cassazione, pur avendo come presupposto il giudicato, non è destinata ad incidere in alcun modo sull'accertamento della responsabilità, come nelle decisioni in materia di indennizzo per ingiusta detenzione o di riabilitazione). (Sez. U, Sentenza n. 13199 del 21/07/2016, dep. 17/03/2017, Nunziata, Rv. 269790; sull'inammissibilità del gravame straordinario in ordine ad un provvedimento di sequestro preventiva, cfr. specificamente: Sez. 4, Sentenza n. 22497 del 03/05/2007, Rv. 237015). 6. Sulla base di siffatta lettura della norma è stata ritenuta ""manifestamente infondata, in relazione agli artt. 3, 13, 24, 111 e 117 Cost.- quest'ultimo con riferimento agli artt. 5,6, e 13 CEDU) - la questione di legittimità costituzionale dell'art. 625-bis cod. proc. pen., nella parte in cui prevede che il ricorso straordinario per errore di fatto contro decisioni della Corte di cassazione sia esperibile solo dal condannato e non anche dall'indagato con riferimento ad errore rilevato in procedure incidentali (nella specie, pronuncia di inammissibilità del ricorso avverso ordinanza del Tribunale del Riesame), in quanto le decisioni emesse all'esito di queste ultime costituiscono giudicato allo stato degli atti e, come tali, essendo suscettibili di modificazione per la sopravvenienza di nuovi elementi, non sono munite del carattere dell'irrevocabilità, che connota invece i provvedimenti con cui viene resa definitiva una condanna. (Sez. 5, Sentenza n. 15368 del 19/01/2016, Grande Aaracri, Rv. 266565). 7. Essendo, in questo caso, il ricorso stato proposto avverso decisione inerente un provvedimento di natura cautelare ed incidentale, da un soggetto non 'condannato', il ricorso deve essere dichiarato inammissibile. 8. All'inammissibilità del ricorso consegue la condanna della ricorrente al pagamento delle spese processuali e della somma di euro duemila in favore della cassa delle ammende. P.Q.M. Dichiara inammissibile il ricorso e condanna la ricorrente al pagamento delle spese processuali e della somma di euro tremila in favore della cassa delle ammende. Così decis il 14/12/2021 ",4606
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46847@tS.clean.pdf,"SENTENZA sul ricorso proposto da: TOGNAZZI IVALDO nato a GROSSETO il 19/05/1956 avverso la sentenza del 17/12/2020 del TRIBUNALE di GROSSETO udita la relazione svolta dal Consigliere MAURA NARDIN; lette le conclusioni del Procuratore generale Penale Sent. Sez. 4   Num. 46847  Anno 2021Presidente: PICCIALLI PATRIZIARelatore: NARDIN MAURAData Udienza: 14/12/2021MOTIVI DELLA DECISIONE 1. Con sentenza del 17 dicembre 2020, resa ai sensi dell'art. 444 cod. proc. il  Tribunale di Grosseto ha applicato a Ivaldo Tognazzi la pena concordata per il reato di cui all'art. 186, commi 2 lett. c) e 2 bis C.d.S. sostituendo la pena detentiva e pecuniaria con i lavori di pubblica utilità e disponendo la revoca della patente di guida e la confisca dell'autovettura 2. Avverso la sentenza propone ricorso l'imputato a mezzo del suo difensore, formulando tre motivi di impugnazione. 3. Con le doglianze, fra loro strettamente connesse, il ricorrente lamenta che il giudice, pur ritenendo la sussistenza dell'aggravante dell'avere provocato un sinistro stradale, ha accolto l'istanza di patteggiamento non ritenendo ostativa la circostanza di cui all'art. 186, comma 2 bis C.d.S., lasciando intendere di avere accolto la tesi difensiva, secondo cui l'imputato non aveva provocato, ma subito il sinistro. Osserva che, ciononostante, il giudice ha disposto la revoca della patente di guida e la confisca del veicolo senza disporne la sospensione, in violazione del disposto dell'art. 186, comma 9 bis C.d.S.. Rileva che il giudice, accogliendo la richiesta di applicazione della pena concordata, ma disponendo la sanzione amministrativa accessoria e la confisca, ha applicato due fattispecie sanzionatorie fra loro inconciliabili, senza motivare in alcun modo. Ricorda che la Corte costituzionale con sentenza del 20 aprile 2020 ha dichiarato l'incostituzionalità dell'art. 224 ter C.d.S. nella parte in cui rende obbligatoria da parte del Prefetto la confisca del veicolo anche in seguito all'estinzione del reato di guida in stato di ebbrezza per esito positivo della prova o del lavoro di pubblica utilità. Sostiene che il giudice laddove avesse ritenuto di non sospendere la sanzione amministrativa e di disporre la confisca avrebbe dovuto respingere l'istanza di patteggiamento e dar corso al dibattimento. Conclude per l'annullamento della sentenza impugnata. 4. Con requisitoria scritta il Procuratore generale presso la Corte di cassazione chiede di annullare senza rinvio la sentenza impugnata limitatamente all'omessa sospensione delle sanzioni amministrative accessorie della revoca della patente e della confisca dell'autovettura sino all'esito del lavoro di pubblica utilità, disponendo la sospensione di tali sanzioni. 5. Il ricorso deve essere accolto. 6. E' sufficiente ricordare che ""In caso di sostituzione della pena detentiva e pecuniaria con quella del lavoro di pubblica utilità, ai sensi dell'art. 186, comma 9- bis, cod. strada, il giudice è tenuto a quantificare la sospensione della patente di guida nei limiti edittali e a disporre - ove prevista - la confisca del veicolo e contestualmente deve ordinare la sospensione dell'efficacia di tali statuizioni fino alla valutazione dello svolgimento del lavoro di pubblica utilità, all'esito positivo del quale potrà essere dichiarata l'estinzione del reato, ridotta della metà la sanzione della 2 sospensione e revocata la confisca. (Sez. 4, Sentenza n. 12262 del 08/02/2018, Rv. 272531; Sez. 4, Sentenza n. 48330 del 27/09/2017, Rv. 271040). 7. Occorre pertanto annullare la sentenza impugnata limitatamente all'omessa sospensione della sanzione amministrativa della revoca della patente e della confisca del veicolo, disponendola. P.Q.M. Annulla senza rinvio la sentenza impugnata limitatamente all'omessa sospensione delle sanzioni amministrative accessorie della revoca della patente di guida e della confisca dell'autovettura indicata in atti sino all'esitcipositivoldel  lavoro di pubblica utilità, disponendo la sospensione di tali sanzioni. Coss  deciso il 14/12/2021 Il C nsigliere estensore Ma ra Nardin Il Presidente Patz Picciar ",4101
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46835@tS.clean.pdf,"SENTENZA sul ricorso proposto da: PROCURATORE DELLA REPUBBLICA PRESSO IL TRIBUNALE TRIBUNALE DI VERBANIA nel procedimento a carico di: OURINICHE MAJDA nato il 08/08/1992 nel procedimento a carico di quest'ultimo avverso la sentenza del 07/10/2020 del TRIBUNALE di VERBANIA visti gli atti, il provvedimento impugnato e il ricorso; udita la relazione svolta dal Consigliere MAURA NARDIN; lette le conclusioni del Procuratore generale Penale Sent. Sez. 4   Num. 46835  Anno 2021Presidente: PICCIALLI PATRIZIARelatore: NARDIN MAURAData Udienza: 14/12/2021MOTIVI DELLA DECISIONE 1. Con sentenza del 7 ottobre 2020 il Tribunale di Verbania ha dichiarato non doversi procedere nei confronti di Majda Ouriniche per il reato di cui all'art. 73, comma 4 d.P.R. 309/1990 perché estinto per esito positivo della prova, disponendo la distruzione della sostanza stupefacente in sequestro e la restituzione alla medesima del denaro in sequestro. 2. Avverso la sentenza propone ricorso il Procuratore della Repubblica presso il Tribunale di Verbania, formulando un unico motivo con cui deduce violazione di legge e vizio di motivazione, per avere il giudice disposto la restituzione della somma di euro 13.600,00, essendo il denaro sequestrato stato versato su libretto postale intestato al Fondo Unico Giustizia nell'ambito del diverso procedimento penale n. 33638/17/21 a carico di Azzouzi Abderazah, convivente di Majda Ouriniche e residente al medesimo indirizzo. Sottolinea che in sede di sequestro Majda Ouriniche aveva negato qualunque collegamento con il denaro. Conclude per l'annullamento senza rinvio della sentenza impugnata. 3. Con requisitoria scritta, ai sensi dell'art. 23, comma 8 d.l. 137/2020 il Procuratore generale presso la Corte di cassazione, ha concluso per per l'accoglimento del ricorso e per l'annullamento della sentenza senza rinvio in relazione alla restituzione della somma di 13.600,00 euro nei confronti di Majda Ouriniche. 4. Il ricorso è inammissibile. 5. Il Pubblico ministero ricorrente, infatti, nell'affermare che il denaro in sequestro è stato versato su libretto postale nell'ambito del diverso procedimento penale n. 33638/17/21, a carico di Azzouzi Abderazah nulla produce a sostegno della doglianza formulata, non allegando né il relativo decreto di sequestro, né documentazione comprovante il deposito a favore del Fondo Unico Giustizia sicché, a fronte della statuizione di restituzione della somma, che presuppone che il provvedimento di sequestro sia intervenuto nel presente procedimento ed a carico di Majda Ouriniche, non appare possibile alcuna verifica, per difetto di autosufficienza del ricorso [cfr. ""In tema di ricorso per cassazione, anche a seguito dell'entrata in vigore dell'art. 165-bis disp. att. cod. proc. pen., introdotto dall'art. 7, comma 1, d.lgs. 6 febbraio 2018, n. 11, trova applicazione il principio di autosufficienza del ricorso, che si traduce nell'onere di puntuale indicazione, da parte del ricorrente, degli atti che si assumono travisati e dei quali si ritiene necessaria l'allegazione, materialmente devoluta alla cancelleria del giudice che ha emesso il provvedimento impugnato""(Sez. 5 - , Sentenza n. 5897 del 03/12/2020, dep. 15/02/2021, Rv. 280419)]. 6. In ogni caso, la questione potrà essere eventualmente risolta in sede esecutiva ex art. 676 cod. proc. pen.. 2 P.Q.M. Dichiara inammissibile il ricorso. Cosi deciso .1 14 dicembre 2021 ",3409
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46834@tS.clean.pdf,"SENTENZA sul ricorso proposto da: BEN JAFER ISSAM nato il 25/11/1990 avverso la sentenza del 01/10/2018 della CORTE APPELLO di ANCONA visti gli atti, il provvedimento impugnato e il ricorso; udita la relazione svolta dal Consigliere MAURA NARDIN; lette le conclusioni del Procuratore generale Penale Sent. Sez. 4   Num. 46834  Anno 2021Presidente: PICCIALLI PATRIZIARelatore: NARDIN MAURAData Udienza: 14/12/2021RITENUTO IN FATTO 1. La Corte di Appello di Ancona con sentenza del 1^ ottobre 2018 ha confermato la sentenza del Tribunale di Macerata con cui Issam Ben Jafer, è stato ritenuto responsabile del reato di agli artt. 99 cod. pen., 73, comma 5 d.P.R. 309/1990, per avere illegalmente detenuto, a fini di spaccio, n. 22 dosi singole medie di eroina, singolarmente confezionate. 2. Avverso la sentenza propone ricorso per cassazione Issam Ben Jafer, a mezzo del suo difensore, formulando due motivi di impugnazione. 3. Con il primo denuncia la falsa applicazione degli artt. 62 bis e 133 cod. pen., nonché il vizio di motivazione, per non avere la Corte territoriale, nonostante la presenza di elementi di segno positivo, richiamali dalla stessa sentenza, concesso la diminuente invocata con il gravame, senza chiarire perché i precedenti penali costituiscano elemento ostativo al riconoscimento delle attenuanti generiche. 4. Con il secondo motivo denuncia la falsa applicazione dell'art. 99 cod. pen. ed il vizio di motivazione per avere la Corte territoriale applicato la recidiva specifica contestata sulla base della mera constatazione dell'esistenza di precedenti penali, in palese violazione della sentenza delle Sezioni unite n. 35738/2010, che impone di argomentare sulla maggiore pericolosità derivante dalla commissione del nuovo reato e senza tenere in considerazione che il fatto è stato derubricato nella fattispecie di cui al comma 5 dell'art. 73 d.P.R. 309/1990, c.d. di lieve entità, il che implica una rigorosa motivazione sul punto. 5. Con il terzo motivo denuncia la falsa applicazione dell'art. 62 n. 4) cod. pen. ed il vizio di motivazione. Osserva che la Corte territoriale, dopo avere ritenuto l'attenuante astrattamente inconciliabile con i reati in materia di stupefacenti, ne ha giustificato il diniego sulla base di una motivazione contraddittoria, senza tenere conto della giurisprudenza di legittimità di segno contrario. La Corte territoriale avrebbe dovuto, invece, nel valutare la meritevolezza o la non meritevolezza della diminuente, avere riguardo all'offensività ed al ridotto disvalore sociale della condotta. Conclude chiedendo l'annullamento della sentenza impugnata. 6. Con requisitoria scritta, ai sensi dell'art. 23, comma 8 d.l. 137/2020 il Procuratore generale presso la Corte di cassazione ha chiesto dichiararsi inammissibile il ricorso. CONSIDERATO IN DIRITTO 1. Il primo motivo non può trovare accoglimento, in quanto manifestamente infondato. Il giudice di seconda cura, infatti, motiva l'esclusione delle circostanze attenuanti generiche sulla base dell'assenza di positivi che ne giustifichino 2 l'applicazione, dando conto della presenza dei recenti precedenti penali, di cui uno specifico, ritenendo evidentemente ininfluenti, ai fini della mitigazione della pena la giovane età dell'imputato (peraltro ventiseienne al momento della commissione del delitto) ed il suo comportamento processuale. La decisione si pone in linea con la presunzione di non meritevolezza, che non impone al giudice di dare dettagliatamente conto delle ragioni della mancata applicazione della diminuente di cui all'art. 62 bis cod. pen.. Ed invero, in mancanza di richiesta dell'imputato o in caso di richiesta fondata su argomenti non specifici, il diniego può essere legittimamente giustificato anche con sulla base della mera assenza di elementi segno positivo e ciò a maggior ragione dopo la modifica dell'art. 62 bis, disposta con il D.L. 23 maggio 2008, n. 92, convertito con modifiche nella legge 24 luglio 2008, n. 125, per effetto della quale, ai fini della diminuente non è più sufficiente lo stato di incensuratezza dell'imputato (Sez. 3, n. 44071 del 25/09/2014, Papini, Rv. 260610; Sez. 1, n. 3529 del 22/09/2013, Stelitano,.Rv. 195339). Al contrario, è la meritevolezza che necessita essa stessa, quando se ne affermi l'esistenza, di apposita motivazione dalla quale emergano, in positivo, gli elementi che sono stati ritenuti atti a giustificare la mitigazione del trattamento sanzionatorio; trattamento la cui esclusione risulta, per converso, adeguatamente motivata alla sola condizione che il giudice, a fronte di specifica richiesta dell'imputato volta all'ottenimento delle attenuanti in questione, indichi delle plausibili ragioni a sostegno del rigetto di detta richiesta, senza che ciò comporti tuttavia la stretta necessità della contestazione o della invalidazione degli elementi sui quali la richiesta stessa si fonda (Sez. 1, n. 11361 del 19/10/1992, Gennuso, Rv. 192381; nello stesso senso, più recentemente Sez. 3, n. 11539 del 08/01/2014, Mammola, Rv. 258696). 2. Il secondo motivo è parimenti manifestamente infondato. La Corte, invero, non si è affatto limitata a prendere atto della sussistenza di precedenti penali, al fine di applicare la recidiva contestata, chiarendo, invece, che il delitto in esame dimostra una più accentuata pericolosità del reo, in quanto di natura omogena rispetto ai reati oggetto delle precedenti condanne e commesso a breve distanza temporale dagli illeciti già giudicati (richiama i certificato del casellario con alias). Si tratta di argomentazioni pienamente soddisfacenti l'obbligo di specifica motivazione (Sez. U, n. 5859 del 27/10/2011 - dep. 15/02/2012, Marciano', Rv. 2516900), che andando oltre il fattore meramente descrittivo dell'esistenza di precedenti penali per delitto a carico dell'imputato, della gravità dei fatti e dell' arco temporale in cui questi risultano consumati, ha affrontato ""il rapporto esistente tra il fatto per cui si procede e le precedenti condanne, verificando se ed in quale misura la pregressa condotta criminosa sia indicativa di una perdurante inclinazione al delitto che abbia influito quale fattore criminogeno 3 per la commissione del reato ""sub iudice"". (Sez. 3, n. 33299 del 16/11/2016 - dep. 10/07/2017, Del Chicca, Rv. 27041901). D'altro canto, la valutazione circa la sussistenza degli elementi denotanti è valutazione di merito che laddove -come in questa ipotesi- sia congruamente motivata sotto il profilo logico- argomentativo si sottrae a censure in sede di legittimità. 3. Anche l'ultimo motivo è infondato. 4. Secondo il recente pronunciamento delle Sezioni unite ""In tema di stupefacenti, la circostanza attenuante del lucro e dell'evento di speciale tenuità di cui all'art. 62, n. 4, cod. pen. è compatibile con la fattispecie di lieve entità, prevista dall'art. 73, comma 5, d.P.R. 9 ottobre 1990, n. 309. (Sez. U, Sentenza n. 24990 del 30/01/2020, Dabo Kabiru Rv. 279499). L'esclusione dell'incompatibilità logica e normativa tra la fattispecie di cui all'art. 73, comma 5, del d.P.R. n. 309 del 1990 e l'attenuante del lucro/offesa di speciale tenuità, il riconoscimento di tale attenuante nel caso concreto, rimette, tuttavia, al giudice di merito la verifica nel caso concreto della consistenza sia dell'entità del lucro perseguito o effettivamente conseguito dall'agente, che della gravità dell'evento dannoso o pericoloso prodotto dalla condotta considerata. 5. La Corte territoriale, lacui decisione precede l'enunciazione del principio di compatibilità fra il reato di cui all'art. 73, comma 5 d.P.R. 309/1990 e l'attenuante di cui all'art. 62 n. 4 cod. pen., pur richiamandosi al precedente orientamento maggioritario, superato dalle Sezioni unite, nondimeno, affrontando la questione spiega le ragioni per le quali il lucro derivante astrattamente derivante dallo spaccio della sostanza detenuta non può dirsi di speciale tenuità in relazione al valore di mercato delle dosi di eroina detenute dal ricorrente. Si tratta di una valutazione di merito, che, in quanto congruamente giustificata non può formare oggetto del sindacato di questo giudice di legittimità. 6. Al rigetto del ricorso consegue il pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso il 4/12/2021 ",8321
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46417@tS.clean.pdf,"SENTENZA sul ricorso proposto da: PATTI CALOGERO nato a MARSALA il 24/05/1996 avverso l'ordinanza del 18/02/2021 della CORTE APPELLO di PALERMO svolta la relazione dal Consigliere GABRIELLA CAPPELLO; lette le conclusioni del Procuratore generale, in persona del sostituto M. Giuseppina FODARONI, la quale ha chiesto il rigetto del ricorso, con ogni conseguente pronuncia. Penale Sent. Sez. 4   Num. 46417  Anno 2021Presidente: PICCIALLI PATRIZIARelatore: CAPPELLO GABRIELLAData Udienza: 14/12/2021Ritenuto in fatto 1. La Corte d'Appello di Palermo ha rigettato la richiesta di riparazione per ingiusta detenzione presentata nell'interesse di PATTI Calogero, con riferimento a un procedimento penale, nel quale egli era stato arrestato nella flagranza del reato di cui all'art 73, d.P.R. n. 309/1990, in concorso con DARDO Gianluca, collocato agli arresti domiciliari e, quindi, nuovamente posto in custodia cautelare in carcere, per violazione dei divieti impostigili con la misura domiciliare. Egli era stato poi assolto in esito ad abbreviato per non aver commesso il fatto. Nella specie, il richiedente era stato trovato nell'abitazione che egli aveva messo a disposizione del DARDO, dopo un'attività di osservazione condotta dalla P.G. (che aveva seguito i movimenti di un soggetto, entrato e uscito da quella abitazione e successivamente fermato in possesso di stupefacente del tipo cocaina che, nell'occorso, aveva dichiarato di avere acquistato in quella abitazione da un soggetto del quale non conosceva le generalità); in sede di perquisizione, era stata rinvenuta sostanza stupefacente di vario tipo, oltre a materiale utilizzato per il confezionamento delle dosi, una somma di denaro in banconote di vario taglio, un foglio e un notes su cui erano riportati nomi e cifre; nell'appartamento, inoltre, era installato un impianto di videosorveglianza a uso privato. 2. La difesa del PATTI ha proposto ricorso, formulando un motivo unico, con il quale ha dedotto violazione di legge e vizio della motivazione, per avere i giudici territoriali fondato le proprie conclusioni su alcuni elementi fattuali non confermati nel processo: in quella sede era emerso che l'impianto di videosorveglianza era rudimentale, di tipo facilmente amovibile, che la sua collocazione era avvenuta senza alcun permesso da parte del PATTI, proprietario dell'immobile ove era stata rinvenuta la droga e che l'uso di quell'impianto non poteva considerarsi stabile. Purtuttavia, la Corte della riparazione ha dedotto dalla presenza di tale impianto la prova di una connivenza, non penalmente rilevante, ma idonea a impedire il riconoscimento dell'indennizzo richiesto, senza spiegare a cosa era stata ancorata la previa conoscenza, da parte del PATTI, dell'attività criminosa posta in essere dal DARDO. 3. Il Procuratore generale, in persona del sostituto M. Giuseppina FODARONI, ha chiesto il rigetto del ricorso con ogni conseguente pronuncia. Considerato in diritto 2 1. Il ricorso va rigettato. 2. La Corte d'appello, dopo avere richiamato nell'ordinanza censurata gli elementi accertati in sede di giudizio di cognizione e, in base a essi, affermato che il GUP, nella sentenza assolutoria, aveva ritenuto non provato che il PATTI, al di là del dato formale della residenza anagrafica, risiedesse effettivamente nel luogo ove era stata rinvenuta la droga, ha dato conto della circostanza che il DARDO aveva confessato la detenzione quantomeno della cocaina, laddove il PATTI aveva sin da subito protestato la sua innocenza, affermando di non risiedere effettivamente in quella abitazione, bensì presso la casa della madre, ove peraltro era stato pure collocato agli arresti domiciliari. A seguito di approfondimenti istruttori, il GUP aveva assolto I'mputato ritenendo non provata la effettiva residenza del PATTI in quell'abitazione; aveva poi ritenuto che il sistema di videosorveglianza fosse di tipo rudimentale e rimovibile, cosicché non poteva escludersi che il DARDO lo avesse installato senza il previo permesso del PATTI; il servizio di osservazione presso l'appartamento si era interrotto per un'ora e mezza circa, cosicché non era smentita l'affermazione del PATTI di essere arrivato in quella casa poco prima dell'arrivo della PG. Purtuttavia, il giudice dell'assoluzione aveva ritenuto ragionevole che il PATTI fosse consapevole dell'attività illecita svolta dal DARDO all'interno del proprio immobile, tenuto conto del fatto che difficilmente avrebbe potuto ignorare la presenza di quell'impianto nella propria abitazione. 3. Il motivo è infondato. Le argomentazioni su cui si sorregge la valutazione condotta dalla Corte milanese impongono di richiamare ciò che costituisce consolidato orientamento sulla natura e la ratio stessa dell'istituto azionato dal ricorrente. In linea generale, in tema di riparazione per l'ingiusta detenzione, il giudice di merito, per valutare se chi l'ha patita vi abbia dato o concorso a darvi causa con dolo o colpa grave, deve apprezzare, in modo autonomo e completo, tutti gli elementi probatori disponibili, con particolare riferimento alla sussistenza di condotte che rivelino eclatante o macroscopica negligenza, imprudenza o violazione di leggi o regolamenti, fornendo del convincimento conseguito motivazione, che, se adeguata e congrua, è incensurabile in sede di legittimità. Nel fare ciò, il giudice deve fondare la deliberazione conclusiva su fatti concreti e precisi e non su mere supposizioni, esaminando la condotta tenuta dal richiedente sia prima, sia dopo la perdita della libertà personale, indipendentemente dall'eventuale conoscenza, che quest'ultimo abbia avuto, dell'inizio dell'attività di indagine, al fine di stabilire, con valutazione ex ante, non se tale condotta integri estremi di reato, ma solo se sia stata il presupposto che ha ingenerato, ancorché in presenza di errore dell'autorità procedente, la falsa apparenza della sua 3 configurabilità come illecito penale, dando luogo alla detenzione con rapporto di causa ad effetto (cfr. sez. U., sentenza n. 34559 del 26/6/2002, Rv. 222263; ma, anche successivamente, sez. 4, sentenza n.9212 del 13/11/2013, dep. 2014, Rv. 259082). Inoltre, la condotta di cui all'art. 314 cod. proc. pen., costituisce condizione ostativa al riconoscimento del diritto all'equa riparazione solo qualora sussista un apprezzabile collegamento causale tra la stessa e il provvedimento che ha dato luogo alla restrizione cautelare (cfr. sez. 4 n. 43457 del 29/9/2015, Rv. 264680). In altri termini, vi è completa autonomia tra il giudizio per la riparazione dell'ingiusta detenzione e quello di cognizione, poiché essi impegnano piani di indagine diversi che possono portare a conclusioni del tutto differenti sulla base dello stesso materiale probatorio acquisito agli atti, il che, tuttavia, non consente al giudice della riparazione di ritenere provati fatti che tali non sono stati considerati dal giudice della cognizione ovvero non provate circostanze che quest'ultimo ha valutato dimostrate([cfr. sez. 4 n. 11150 del 19/12/2014, dep. 2015, Rv. 262957). 4. Nel caso in esame, il giudice della riparazione non si è discostato dai principi testé enunciati. Ha, infatti, operato una ricostruzione autonoma della vicenda processuale, avuto riguardo, tuttavia, alle sole circostanze che lo stesso giudice della cognizione aveva ritenuto accertate e sostanzialmente dimostrative di una connivenza non punibile. Proprio questa è stata valutata quale comportamento ostativo dalla Corte territoriale, alla stregua di un ragionamento che non è stato sottoposto a effettiva critica dal deducente, limitatosi a opporre il suo divergente punto di vista, senza tenere in considerazione i principi più volte affermati da questa CortŁ  e proprio con riferimento alla rilevanza di un comportamento dell'istante che denunci contiguità o la connivenza con l'autore del reato (cfr. sez. 4. N. 4113 del 13/1/2021, Sanyang Bakary, Rv. 280391; sez. 3, n. 22060 del 23/1/2019, Diotallevi Gianluca, Rv. 275970; sez. 4, n. 15745 del 19/2/2015, Di Spirito, Rv. 263139). 5. Al rigetto segue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Deciso il 14 dicembre 2021. ",8241
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46414@tS.clean.pdf,"SENTENZA sul ricorso proposto da: PALUMBO SAVERIO nato a CERIGNOLA il 09/05/1965 avverso l'ordinanza del 10/12/2020 della CORTE APPELLO di REGGIO CALABRIA udita la relazione svolta dal Consigliere GIUSEPPE PAVICH; lette/sentite le conclusioni del PG Penale Sent. Sez. 4   Num. 46414  Anno 2021Presidente: PICCIALLI PATRIZIARelatore: PAVICH GIUSEPPEData Udienza: 14/12/2021RITENUTO IN FATTO 1. Con ordinanza resa il 10 dicembre 2020, la Corte d'appello di Reggio Calabria ha rigettato la domanda di riparazione per ingiusta detenzione avanzata da Saverio Palumbo, in relazione al periodo in cui lo stesso era stato sottoposto a misura cautelare custodiale in carcere per associazione a delinquere finalizzata al traffico di stupefacenti e a taluni reati fine in tema di stupefacenti. Il Palumbo era stato attinto da provvedimento cautelare nell'ambito di un'operazione relativa a un sodalizio criminoso capeggiato da tale Careri Vincenzo, eseguita anche attraverso intercettazioni di conversazioni e monitoraggio da parte della P.G., da cui emergevano fra l'altro contatti fra l'indagato e il Careri, uomo di vertice del sodalizio criminoso, presso il quale, secondo quanto emergeva dalle indagini, il Palumbo si riforniva di stupefacenti, da distribuire poi a soggetti pugliesi (essendo anche il Palumbo di origini pugliesi e residente in Puglia); le conversazioni facevano comunque emergere, quanto meno sul piano indiziario, che il rapporto di fornitura era stabile, ciò che faceva ritenere il Palumbo quale soggetto compartecipe del sodalizio. All'esito del giudizio di primo grado il Palumbo veniva condannato sia per il reato associativo, sia per uno dei reati - scopo in tema di stupefacenti a lui contestati (capo I), mentre veniva assolto da un altro reato - scopo (capo K); all'esito del giudizio d'appello veniva assolto anche dal reato associativo, ai sensi dell'art. 530, comma 2, cod.proc.pen., mentre veniva pronunziata sentenza di proscioglimento per maturata prescrizione con riguardo al residuo reato - scopo; la sentenza della Corte d'appello diveniva irrevocabile. La Corte di merito ha disatteso la richiesta del sunnominato avendo ritenuto gravemente colposa la sua condotta per il fatto che il Palumbo, approvvigionandosi di droga presso il Careri (quanto meno in relazione all'episodio di cui al capo I, che é stato confermato storicamente, pur essendo intervenuta declaratoria di prescrizione), ha agito in modo gravemente colposo e quindi ostativo al riconoscimento della richiesta riparazione, così alimentando i sospetti nei suoi confronti e giustificando l'adozione della misura coercitiva a suo carico. 2. Avverso la prefata ordinanza ricorre il Palumbo, tramite il suo difensore di fiducia. Il ricorso consta di un unico motivo, nel quale l'esponente lamenta violazione di legge e vizio di motivazione in riferimento all'accertamento della colpa grave: nella specie, non basta affermare la sussistenza del fatto storico di cui al capo per ritenere gravemente colposo il comportamento dell'instante; non é emerso in atti alcun elemento che potesse giustificare l'applicazione della misura cautelare, atteso che la mera, occasionale frequentazione con il Careri e i rapporti con tale 2 Calciano Giovanna (che gli avrebbe presentato altri coindagati) erano stati fin da subito spiegati dal Palumbo in sede di interrogatorio, così come il possesso di droga all'atto del fermo, giustificato dal Palumbo come per uso personale; tale comportamento non costituiva un apprezzabile collegamento causale con l'adozione della misura, protrattasi per quasi due anni e mezzo. In definitiva, come risulta dalla sentenza assolutoria, il coinvolgimento del Palumbo nel rapporto con il Careri é stato ritenuto provato entro un arco temporale durato meno di un mese, mentre manca la prova di una sua stabile ed effettiva cointeressenza con il sodalizio criminoso. 3. Con requisitoria scritta, il Procuratore generale presso la Corte di Cassazione ha chiesto il rigetto del ricorso. CONSIDERATO IN DIRITTO 1. Il ricorso é infondato. E' noto che nel giudizio avente ad oggetto la riparazione per ingiusta detenzione, ai fini dell'accertamento della condizione ostativa del dolo o della colpa grave, laddove le conclusioni nel processo penale siano state fondate sul criterio dell'al di là di ogni ragionevole dubbio, il giudice può attribuire agli stessi fatti accertati nel giudizio di cognizione una diversa valutazione probatoria, posto che il richiamato criterio caratterizza solo il giudizio di responsabilità penale (da ultimo Sez. 4, Sentenza n. 34438 del 02/07/2019, Messina, Rv. 276859), né rileva che quest'ultimo si sia definito con l'assoluzione dell'imputato sulla base degli stessi elementi posti a fondamento del provvedimento applicativo della misura cautelare, trattandosi di un'evenienza fisiologicamente correlata alle diverse regole di giudizio applicabili nella fase cautelare e in quella di merito, valendo soltanto in quest'ultima il criterio dell'al di là di ogni ragionevole dubbio (Sez. 4, Sentenza n. 2145 del 13/01/2021, Calzaretta, Rv. 280246); si é poi affermato, in termini analoghi, che in tema di riparazione per ingiusta detenzione il giudice di merito, per stabilire se chi l'ha patita vi abbia dato o abbia concorso a darvi causa con dolo o colpa grave, deve valutare tutti gli elementi probatori disponibili, al fine di stabilire, con valutazione ex ante - e secondo un iter logico-motivazionale del tutto autonomo rispetto a quello seguito nel processo di merito - non se tale condotta integri gli estremi di reato, ma solo se sia stata il presupposto che abbia ingenerato, ancorché in presenza di errore dell'autorità procedente, la falsa apparenza della sua configurabilità come illecito penale (Sez. 4, Sentenza n. 9212 del 13/11/2013, dep. 2014, Maltese, Rv. 259082). 3 2. Ciò premesso, in base alla lettura dell'ordinanza impugnata, risulta innanzitutto pacifica la presenza di frequentazioni tra l'instante e il Careri Saverio: anche secondo la sentenza della Corte di merito che ha assolto il Palumbo dal reato associativo, sebbene tali contatti siano risultati non costanti e ristretti a un arco temporale limitato, nondimeno é stato escluso per difetto di prova soltanto che si trattasse di uno stabile approvvigionamento di droga da parte del Palumbo e che vi fosse ""una continuità di rapporti illeciti"", ciò che all'evidenza mette in luce che in realtà tali rapporti, sia pure in termini non sistematici, vi fossero, ed anzi che ""riguardassero esclusivamente sostanze stupefacenti"" che il Palumbo acquistava dal Careri e che poi destinava a terzi (come recita un passaggio della sentenza assolutoria riportato a pagina 3 dell'ordinanza impugnata); anche l'acquisto di droga di cui al capo I é risultato confermato nella sua originaria consistenza gravemente indiziaria, pur essendo intervenuta prescrizione del reato; quanto al reato contestato al capo K, il Palumbo ha riferito, in sede di interrogatorio, che il piccolo quantitativo di stupefacente che gli venne sequestrato in occasione di uno di questi incontri, sia pure a suo dire per uso personale e non come ""campione"" (dal reato in esame, del resto, il Palumbo é stato assolto). E' perciò del tutto logico l'argomentare della Corte di merito nel ravvisare, con corretto ragionamento ex ante, l'apparenza che il Palumbo tenesse un comportamento agevolativo del sodalizio, rifornendosi presso il Careri per il successivo smercio dello stupefacente in Puglia. Tali elementi indiziari (idonei a integrare l'apparenza della condotta criminosa, rilevante sul piano cautelare) hanno fondato le statuizioni custodiali a carico dell'odierno ricorrente, confermate anche in sede di legittimità, mentre l'esito - peraltro parzialmente - assolutorio non é valso ad escludere la natura illecita della condotta del Palumbo oggetto di monitoraggio ""a monte"" dell'adozione della misura inframuraria (natura illecita che, anzi, é stata di fatto confermata) e ad elidere il dato indiziario che in origine aveva condotto all'emissione dell'ordinanza cautelare nei confronti dell'odierno ricorrente. E' appena il caso di ricordare, inoltre, che integrano gli estremi del comportamento improntato a colpa grave (ostativo, perciò, al riconoscimento dell'indennizzo) anche le frequentazioni con soggetti appartenenti a contesti malavitosi (cfr. ad  es. Sez. 3, n. 39199 del 01/07/2014, Pistorio, Rv. 260397), sia in relazione 3. Al rigetto del ricorso segue la condanna del ricorrente al pagamento delle spese processuali. 4 P.Q.M. Rigetta il ricorso e condanna il ricorrente al pagamento delle spese processuali. Così deciso in Roma il 14 dicembre 2021. Il Consigliere e tensore La Presidente (Giusepp vich) zia Piccial Vtj-•. ",8722
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46413@tS.clean.pdf,"SENTENZA sul ricorso proposto da: RAMETTA FABRIZIO nato a PAOLA il 20/12/1972 avverso l'ordinanza del 16/12/2020 della CORTE APPELLO di SALERNO udita la relazione svolta dal Consigliere GIUSEPPE PAVICH; lette/sentite le conclusioni del PG Penale Sent. Sez. 4   Num. 46413  Anno 2021Presidente: PICCIALLI PATRIZIARelatore: PAVICH GIUSEPPEData Udienza: 14/12/2021RITENUTO IN FATTO 1. La Corte d'appello di Salerno, con ordinanza resa in data 16 dicembre 2020, ha rigettato la domanda di riparazione dell'errore giudiziario avanzata nell'interesse di Fabrizio Rametta in relazione al periodo di detenzione in carcere dallo stesso subito in relazione all'accusa di avere partecipato a un sodalizio mafioso sedente in Paola (Cosenza) di cui facevano parte Franco Tundis, Pasquale Besaldo e Pier Mannarino, ritenuto dedito al traffico di armi e di stupefacenti. Il Rametta veniva condannato in relazione a tale addebito dal Giudice per l'udienza preliminare del Tribunale di Catanzaro in data 29 luglio 2013; la sentenza di condanna veniva confermata dalla Corte d'assise d'appello catanzarese il 14 ottobre 2015 ed il ricorso per cassazione avverso quest'ultima pronunzia veniva rigettato dalla Corte di legittimità in data 8 marzo 2017. Essendo però, in altro e distinto procedimento, intervenuta la definitiva assoluzione di Franco Tundis dal reato associativo con la formula ""perché il fatto non sussiste"" (la pronunzia assolutoria nei riguardi del Tundis, pronunziata in primo grado dal Tribunale di Paola 1'11 marzo 2015, era stata confermata dalla Corte d'appello catanzarese il 17 marzo 2017 ed era divenuta irrevocabile per mancata impugnazione), il Rametta - come pure il Mannarino e il Besaldo - era stato prosciolto dal reato associativo in sede di revisione dalla Corte d'appello di Salerno in data 6 giugno 2018, sempre con la formula dell'insussistenza del fatto, atteso il contrasto di giudicati e stante la non ipotizzabilità di un sodalizio criminoso formato unicamente dal Rametta, dal Mannarino e dal Besaldo. La Corte salernitana ha negato la pronunzia riparatoria invocata dal Rametta sul rilievo della natura ostativa della sua condotta, giudicata quanto meno gravemente colposa e tale da aver dato causa alla sottoposizione del medesimo a restrizione cautelare, come si ricava dalle intercettazioni di conversazioni riportate per stralcio nell'ordinanza, nelle quali egli parla con altri soggetti ritenuti appartenenti al sodalizio facendo chiari riferimenti ad armi, droga e a danaro proveniente da attività illecite, alle quali avevano fatto riferimento le pronunzie di condanna emesse a carico dell'instante, a riprova della decisività causale del suo comportamento ai fini del giudizio di colpevolezza emesso nei suoi confronti. 2. Avverso la prefata ordinanza ricorre il Rametta per il tramite del suo difensore di fiducia, con atto articolato in un unico motivo, nel quale il ricorrente, deducendo violazione di legge e vizio di motivazione, contesta la rilevanza causale della condotta del Rametta sulla restrizione da lui patita. Osserva in particolare il deducente che la sua partecipazidne al sodalizio (indicato al capo 7 della rubrica) doveva essere esclusa ab origine e che le conversazioni riportate nell'ordinanza si riferiscono in realtà ad altro contesto associativo: lo si ricava dalle dichiarazioni rese da Launi Paolo nel 2010, in cui il Rametta non compare, e dal fatto che le dichiarazioni dei collaboratori di giustizia Di Dieco, Bruni e Serpa fanno riferimento ad altra imputazione associativa (quella di cui al capo 6) dalla quale però il Rametta era stato assolto già in primo grado. Ciò, secondo l'esponente, trova riscontro nella sentenza di revisione (di cui viene riportato uno stralcio) dalla quale si ricava che il Rametta non rispondeva più dell'accusa di far parte dell'associazione più ampia di cui al capo 6, facente capo al Serpa. Si contesta poi la fondatezza dell'asserzione dell'ambiguità delle frequentazioni del Rametta, trattandosi al più di condotta sospetta, non decisiva sul piano causale neppure ai fini dell'adozione di una misura cautelare e, dunque, a maggior motivo non ostativa alla riparazione dell'errore giudiziario, che richiede la causalità esclusiva - e non solo la concausalità - del comportamento doloso o gravemente colposo dell'instante ai fini della sua carcerazione. Oltretutto tale comportamento non potrebbe comunque assurgere a rilievo causale atteso che, nella specie, l'accertamento dell'insussistenza delle condizioni per sottoporre a restrizione il Rametta si basava su una diversa valutazione degli stessi elementi già disponibili. Denuncia infine il ricorrente l'irrilevanza del silenzio da lui serbato in sede di interrogatorio, espressione del suo esercizio del diritto di difesa. 3. Nella sua requisitoria scritta, il Procuratore generale presso la Corte di cassazione ha concluso chiedendo il rigetto del ricorso. Dal canto suo, il difensore del ricorrente ha depositato memoria con la quale insiste per l'accoglimento del ricorso. CONSIDERATO IN DIRITTO 1. Il ricorso é infondato. E' da ritenersi assodato che la condotta tenuta dal Rametta, non tanto per le frequentazioni da lui intrattenute con soggetti attenzionati, quanto per l'oggetto delle conversazioni intercettate da lui intrattenute con costoro, deve ritenersi caratterizzata quanto meno da colpa grave, atteso che in dette conversazioni (per come si ricava in atti) egli riferisce in ordine a condotte oggettivamente illecite - sia nell'ambito del traffico di stupefacenti, sia in termini di approvvigionamenti di armi - alle quali egli certamente riferisce di aver partecipato in prima persona. E' noto che, ai fini dell'ostatività della condotta gravemente colposa dell'interessato ai fini della riparazione dell'errore giudiziario, versa in colpa grave chi mantenga, prima dell'inizio del procedimento, che poi porterà all'errata affermazione di penale responsabilità, e nel corso dello stesso, condotta caratterizzata da noncuranza, negligenza, incuria, indifferenza per quanto dai propri atti possa derivare sul piano penale, disinteressandosi delle vicende del processo e astenendosi dal fornire spiegazioni all'autorità giudiziaria, sì che la sopravvenuta sentenza di condanna possa ritenersi evento prevedibile dalla generalità delle persone di ordinaria esperienza (Sez. 4, Sentenza n. 1366 del 27/11/1992, dep. 1993, Malcuori, Rv. 193220). Orbene, prova troppo ai fini che qui interessano il riferimento del ricorrente ad altra contestazione associativa mossa al Rametta, dalla quale egli era stato assolto in primo grado, a fronte del fatto che il ricorrente, nelle conversazioni valorizzate dalla Corte salernitana per denegare l'indennizzo, conversa con altri soggetti all'epoca ritenuti implicati nello stesso sodalizio criminoso di ritenuta appartenenza del medesimo; di tal che é dato evincere che l'accusa originariamente mossa nei suoi riguardi derivava dall'apparenza di intraneità al predetto (supposto) sodalizio, da lui creata con le dette conversazioni. Una volta stabilito che la condotta tenuta dall'odierno ricorrente era improntata quanto meno a colpa grave, occorre verificare se essa abbia avuto altresì rilievo causale esclusivo o comunque decisivo, e non solo una rilevanza meramente concausale, rispetto alla sua carcerazione, essendo noto che la colpa grave é ostativa al diritto alla riparazione dell'errore giudiziario quando abbia dato causa all'errore medesimo e non anche quando si sia limitata ad essere una delle cause concorrenti, come, al contrario, é sufficiente ai fini dell'esclusione del diritto alla riparazione per ingiusta detenzione (Sez. 4, Sentenza n. 9213 del 04/02/2010, Giuliana, Rv. 246803). In assenza di elementi di segno contrario emergenti dal contenuto del ricorso, ed alla luce del percorso argomentativo dell'ordinanza impugnata, la risposta dev'essere affermativa. Sul punto, infatti, l'ordinanza resa dalla Corte salernitana evidenzia che le conversazioni intercettate del Rametta con gli altri presunti appartenenti all'associazione mafiosa di cui al capo 7 della rubrica avevano avuto un rilievo essenziale nell'affermazione di responsabilità dell'odierno ricorrente; quanto alle dichiarazioni dei collaboratori di giustizia, é lo stesso ricorrente a chiarire che esse non fanno alcun riferimento al Rametta, con la conseguenza che esse non possono considerarsi rilevanti ai fini della causazione della restrizione carceraria dell'odierno ricorrente. L'esclusione dell'affermazione di responsabilità del Rametta é intervenuta essenzialmente in relazione a fatti esterni al giudizio nei suoi confronti, ossia a seguito dell'assoluzione del Tundis dall'accusa di avere fatto parte del medesimo sodalizio del quale si riteneva facesse parte anche il Ra metta 2. Al rigetto del ricorso segue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso in Roma il 14 dicembre 2021. ",9009
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46408@tS.clean.pdf,"SENTENZA sui ricorsi proposti da: PISANIELLO RAFFAELE nato a SAN MARTINO VALLE CAUDINA il 28/07/1972 ILARIO ANIELLO nato a ROTONDI il 23/04/1967 GIAQUINTO ORLANDO nato a AIROLA il 20/09/1965 avverso la sentenza del 27/09/2019 della CORTE APPELLO di NAPOLI visti gli atti, il provvedimento impugnato e il ricorso; udita la relazione svolta dal Consigliere GIUSEPPE PAVICH; udito il Pubblico Ministero, in persona del Sostituto Procuratore KATE TASSONE che ha concluso chiedendo l'annullamento con rinvio per secondo motivo di ricorso per GIAQUINTO. Rigetto nel resto. Inammissibilita' per gli altri. udito il difensore E presente come sostituto processuale con delega orale dell'avvocato FUCCI VITTORIO LUIGI del foro di BENEVENTO in difesa di: GIAQUINTO ORLANDO l'avv GUZZO CLAUDIO foro ROMA Il difensore presente chiede l'accoglimento del ricorso Penale Sent. Sez. 4   Num. 46408  Anno 2021Presidente: PICCIALLI PATRIZIARelatore: PAVICH GIUSEPPEData Udienza: 14/12/2021RITENUTO IN FATTO 1. La Corte d'appello di Napoli, in data 27 settembre 2019, ha confermato la sentenza con la quale, il 7 ottobre 2009, il Giudice dell'udienza preliminare del Tribunale di Benevento, all'esito di giudizio abbreviato, aveva condannato Raffaele Pisaniello, Aniello Ilario e Orlando Giaquinto alla pena ritenuta di giustizia in relazione a delitto p. e p. dall'art. 589 cod.pen., con violazione di norme in materia di prevenzione degli infortuni sul lavoro, contestato come commesso in Airola il 16 marzo 2007. Oggetto del giudizio é il decesso di Beniamino Parrella, avvenuto nel piazzale interno di pertinenza della Ecologia Falzarano s.r.I., società di cui il Pisaniello era amministratore unico (con funzioni datoriali), l'Ilario era responsabile amministrativo con funzioni direttive, organizzative e lavorative e il Giaquinto era dipendente, il quale nell'occorso aveva espletato mansioni di autista di autocompattatore per la raccolta dei rifiuti. Accadeva che, in occasione di una manovra in retromarcia di un autocompattatore, eseguita dal Giaquinto senza essere stato debitamente formato all'uso del mezzo, oltre ad essere privo di patente di idoneità alla conduzione dello stesso, rimaneva travolto e ucciso il Parrella, che si era venuto a trovare posizionato dietro all'autocompattatore e che il Giaquinto non aveva visto; ciò anche perché le luci di retromarcia e il dispositivo di illuminazione d'arresto non erano funzionanti e l'avvisatore acustico di retromarcia non era attivato. Agli imputati Pisaniello e Ilario si addebita di avere omesso di valutare il rischio connesso alla movimentazione interna dei mezzi di lavoro e di trasporto; di avere omesso di provvedere affinché il Giaquinto ricevesse ogni necessaria informazione e istruzione all'uso dell'autocompattatore, nonché un'adeguata formazione a tal fine; di non avere curato che all'interno del piazzale dell'azienda fossero tenuti distinti i percorsi tra uomini, mezzi e macchine operatrici; di non aver curato che il veicolo presentasse i necessari requisiti di idoneità; di avere omesso di vigilare circa l'esecuzione delle direttive impartite al Giaquinto e alla vittima. Ciò, secondo l'imputazione - di cui sia in primo grado che in appello si é riconosciuta la fondatezza - ha avuto rilevanza causale nel prodursi dell'evento letale. Il Giaquinto aveva, dal canto suo, eseguito la manovra di retromarcia senza avvedersi della presenza del Parrella, travolgendolo e procurandogli lesioni che traevano a morte l'operaio. La Corte di merito, condividendo e richiamando le argomentazioni poste a base della sentenza di primo grado, ha confermato l'assunto dell'omessa valutazione dei rischi connessi ai movimenti di mezzi e persone nel piazzale, dell'inidoneità della formazione del Giaquinto (soggetto dimostratosi non in grado 2 di condurre l'autocompattatore) e delle criticità nel funzionamento del segnalatore acustico del veicolo. E' stata poi disattesa la tesi, sostenuta dalla difesa, di un possibile malore che avrebbe colto il Parrella facendolo cadere a terra prima di essere investito. Sono state inoltre riscontrate le posizioni di garanzia degli imputati Pisaniello e Ilario. Il giudizio controfattuale ha condotto la Corte di merito a ritenere che, adottando le necessarie ed omesse cautele antinfortunistiche, l'evento non si sarebbe verificato. 2. Avverso la prefata sentenza ricorrono il Giaquinto, con atto a firma del suo difensore avv. Fucci; e il Pisaniello e l'Ilario, con atto congiunto a firma degli avvocati Di Stasio e Di Casola. 3. Il ricorso del Giaquinto consta di tre motivi di doglianza. 3.1. Con il primo motivo il ricorrente lamenta violazione di legge processuale e vizio di motivazione: oggetto della lagnanza é il percorso argomentativo della sentenza impugnata, che il ricorrente reputa inidonea a confutare le tesi difensive e gli elementi posti a sostegno della non colpevolezza dell'imputato. In sostanza, si é trattato di un mero commento della Corte di merito alle prove raccolte, con contemporaneo, acritico richiamo alle motivazioni della sentenza di primo grado, che il deducente censura in particolare laddove esse escludono la tesi del malore del Parrella a causa del quale costui si sarebbe accasciato a terra. 3.2. Con il secondo motivo il ricorrente lamenta violazione di legge in relazione alla determinazione della pena: a fronte del giudizio di prevalenza delle attenuanti, la pena edittale da considerare doveva essere quella di cui al primo comma dell'art. 589 cod.pen., atteso che l'aggravante della violazione di norme prevenzionistiche é stata concepita essenzialmente in relazione ai soggetti garanti della sicurezza, in primo luogo al datore di lavoro; invece il Giaquinto era un semplice dipendente che non aveva neppure ricevuto alcuna delega di origine datoriale. 3.3. Con il terzo motivo il deducente lamenta vizio di motivazione in relazione alla congriutà della pena, ritenuta eccessiva alla stregua dei parametri di cui all'art. 133 cod.pen. e non adeguatamente giustificata dalla Corte di merito. 4. Il ricorso del Pisaniello e dell'Ilario consta di due motivi. 4.1. Con il primo motivo i ricorrenti denunciano la nullità della sentenza per violazione del principio di cui all'art. 525 cod.proc.pen., stante l'intervenuto mutamento nella composizione del collegio, avvenuto dopo che la difesa aveva rassegnato le proprie conclusioni e depositato documenti all'udienza del 1 febbraio 2019, allorché il collegio era presieduto da un magistrato diverso da quello che svolse le stesse funzioni successivamente. 3 4.2. Con il secondo motivo i ricorrenti denunciano vizio di motivazione con riguardo alla mancata considerazione delle censure difensive formulate con l'atto d'appello in ordine alla dinamica dell'incidente, cagionato da un autocompattatore molto accessoriato ed occasionato da una manovra che il Parrella aveva concordato con il Giaquinto. Ribadiscono i deducenti che il Parrella era in posizione orizzontale sul suolo dopo avere concordato la manovra, quale che sia il motivo di tale posizionamento; ed evidenziano che il mezzo era dotato anche di un monitor per le manovre di retromarcia, e che nessuno aveva autorizzato il Giaquinto a porsi alla guida, essendo stata tale condotta legata a un'iniziativa unilaterale del coimputato. CONSIDERATO IN DIRITTO 1. Iniziando dal ricorso del Giaquinto, il primo motivo é generico e manifestamente infondato. La motivazione resa dalla Corte di merito, pur nella sua sinteticità, si sottrae alle censure mosse dal ricorrente avendo preso in esame, in termini adeguati e pertinenti, le diverse censure rassegnate con gli atti d'appello. Per come articolata, la doglianza non specifica in relazione a quali aspetti si sarebbero registrate le manchevolezze argomentative della sentenza impugnata, limitandosi a richiami generali della giurisprudenza in materia: si ricorda che, per pacifica giurisprudenza, la nozione di genericità riguarda non solo l'intrinseca aspecificità dei motivi, ma anche la mancanza di correlazione tra le ragioni argomentative della decisione impugnata e quelle poste a fondamento dell'impugnazione (Sez. 1, Ordinanza n. 4521 del 20/01/2005, Orrù, Rv. 230751; Sez. 4, Sentenza n. 18826 del 09/02/2012, Pezzo, Rv. 253849). Il secondo motivo del ricorso é infondato. Deve ritenersi corresponsabile, ai sensi dell'art. 113 cod. pen., l'agente il quale, trovandosi a operare in una situazione di rischio da lui immediatamente percepibile, pur non rivestendo alcuna posizione di garanzia, contribuisca con la propria condotta cooperativa all'aggravamento del rischio, fornendo un contributo causale giuridicamente apprezzabile alla realizzazione dell'evento (principio affermato in Sez. 4, Sentenza n. 43083 del 03/10/2013, Redondi e altro, Rv. 257197). Nella specie, avendo il Giaquinto assunto la guida di un veicolò avente peculiari caratteristiche funzionali e dimensionali e per il quale non era provvisto di specifica patente di idoneità, egli ha contribuito alla concretizzazione del rischio introdotto dai responsabili dell'azienda, i quali, senza eseguire alcuna valutazione del rischio e senza curarsi di separare la circolazione di personale e mezzi all'interno del piazzale (oltre a non fornire al Giaquinto alcuna formazione per la conduzione di un simile veicolo) avevano reso disponibile un mezzo che, come emerso in giudizio, presentava 4 talune criticità e taluni difetti AI funzionamento, specie nell'esecuzione di manovre in retromarcia come quella che costò la vita al Parrella. Il terzo motivo é inammissibile; ed invero, sia per il Giaquinto, sia per i coimputati, la congruità della pena é stata correlata alla oggettiva gravità del fatto, e tanto appare sufficiente a giustificare un trattamento sanzionatorio che si colloca, comunque, ben al disotto della media edittale: é noto che, in tema di determinazione della pena, nel caso in cui venga irrogata una pena al di sotto della media edittale, non é necessaria una specifica e dettagliata motivazione da parte del giudice, se il parametro valutativo é desumibile dal testo della sentenza nel suo complesso argomentativo e non necessariamente solo dalla parte destinata alla quantificazione della pena (Sez. 3, Sentenza n. 38251 del 15/06/2016, Rignanese e altro, Rv. 267949; Sez. 3, Sentenza n. 29968 del 22/02/2019, Del Papa, Rv. 276288). 2. Il primo motivo dei ricorsi di Pisaniello e Ilario é infondato. Dalla lettura dei verbali d'udienza risulta che, all'udienza del 1 febbraio 2019, a seguito della produzione documentale della difesa, le parti concludevano e la Corte di merito rinviava ad udienza successiva per eventuali repliche. Dopo due successivi rinvii, all'udienza del 27 settembre 2019 tenutasi avanti Collegio in diversa composizione, le parti concludevano riportandosi alle conclusioni precedentemente rassegnate e veniva quindi deliberata la sentenza. Ciò induce ad escludere che vi sia stata violazione del principio dell'immutabilità del giudice in quanto le parti, dopo aver già concluso dinanzi ad un collegio diversamente composto, hanno nuovamente rassegnato le conclusioni innanzi al giudice della decisione (per un caso analogo si veda la recente Sez. 5, Sentenza n. 48094 del 18/10/2019, Di Folco, Rv. 278037). Del pari é infondato il secondo motivo. La posizione orizzontale del Parrella prima di essere investito dal Giaquinto, quale che ne fosse la causa, é stata considerata dalla Corte di merito come una semplice congettura, non sorretta da alcun elemento oggettivo e frutto unicamente di una valutazione ipotetica degli odierni ricorrenti; del resto, dalla ricostruzione della sequenza fattuale che si ricava dalla sentenza, appare certo che il Giaquinto, quand'anche non fosse in condizioni di vedere il Parrella durante la manovra, fosse al corrente che costui si trovava dietro l'automezzo da lui condotto, ciò che rendeva senza dubbio doverosa una particolare cautela da parte sua; ma agli imputati Pisaniello e Ilario, nella loro qualità di garanti, viene ascritto, fra l'altro, di avere messo a disposizione dei dipendenti - e di averne consentito l'uso al Giaquinto, soggetto inidoneo alla conduzione di tale veicolo perché mai abilitato ad essa - un automezzo (come era l'autocompattatore in questione) intrinsecamente pericoloso, specie nelle manovre 5 in retromarcia, atteso che era stato accertato in sede di indagine che l'avvisatore acustico che serviva da ausilio in tali manovre era disattivato (poteva funzionare solo con l'azionamento del dispositivo retronebbia). Per il resto, le confutazioni dei ricorrenti in ordine alla sequenza fattuale che condusse al tragico evento risultano riferite a tematiche di valutazione delle prove, di stretta pertinenza dei giudici di merito e non consentite in questa sede. 3. Conseguentemente i ricorsi vanno rigettati e i ricorrenti vanno condannati al pagamento delle spese processuali. P.Q.M. Rigetta i ricorsi e condanna i ricorrenti al pagamento delle spese processuali. Così deciso in Roma il 14 dicembre 2021. ",12990
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46407@tS.clean.pdf,"SENTENZA sul ricorso proposto da: FERRARA LUIGI nato a NAPOLI il 10/03/1983 avverso la sentenza del 15/02/2021 della CORTE APPELLO di NAPOLI visti gli atti, il provvedimento impugnato e il ricorso; udita la relazione svolta dal Consigliere GIUSEPPE PAVICH; udito il Pubblico Ministero, in persona del Sostituto Procuratore KATE TASSONE che ha concluso chiedendo che il ricorso venga dichiarato inammissibile, Penale Sent. Sez. 4   Num. 46407  Anno 2021Presidente: PICCIALLI PATRIZIARelatore: PAVICH GIUSEPPEData Udienza: 14/12/2021RITENUTO IN FATTO 1. A seguito di annullamento con rinvio disposto dalla terza Sezione penale della Corte di cassazione, la Corte d'appello di Napoli, in data 15 febbraio 2021, ha rideterminato il trattamento sanzionatorio nei confronti di Luigi Ferrara in relazione al residuo delitto di associazione per delinquere di cui all'art. 416 comma 1 cod.pen., a lui contestato con la qualità di promotore e organizzatore, in relazione a una pluralità di reati - fine contestati ex art. 171-ter legge 633/1941 (tutti dichiarati prescritti). Al Ferrara, nei confronti del quale la Corte di merito ha confermato il riconoscimento della qualità a lui attribuita nell'ambito del sodalizio criminoso, é stata riconosciuta, anche ai fini del calcolo del trattamento sanzionatorio, la recidiva specifica e infraquinquennale a lui contestata. 2. Avverso la prefata sentenza ricorre il Ferrara, con due distinti atti, l'uno a firma dell'avv. Pedicini, l'altro a firma dell'avv. Rochira. In entrambi gli atti viene articolato un unico motivo, per violazione di legge, nel quale si deduce l'intervenuta prescrizione del reato associativo già prima dell'emissione della sentenza di rinvio e addirittura, al più tardi, dal 2007, epoca in cui cessava la condotta permanente contestata al Ferrara. Nel ricorso a firma dell'avv. Pedicini si evidenzia che, in base alla stessa sentenza di primo grado, l'associazione capeggiata dal Ferrara fu sgominata nel novembre 2007, al momento dell'emissione di ordinanza di custodia cautelare nei confronti dei componenti e di sequestro preventivo dei veicoli utilizzati per il trasporto e la consegna dei supporti; quanto ai reati fine, essi erano contestati fra il 2005 e il 2006; ed inoltre il Ferrara rimase fuori del territorio italiano fin dal settembre 2006. Analogamente, nel ricorso a firma dell'avv. Rochira, si fa riferimento al 2005-2006 come periodo di commissione dei reati fine; al settembre 2006 come momento dal quale il Ferrara aveva cessato dalla qualità di vertice del sodalizio; e al novembre 2007 come momento di cessazione della permanenza corrispondente all'applicazione della misura cautelare agli imputati, a nulla rilevando il protrarsi della latitanza del Ferrara fino al 15 ottobre 2014. CONSIDERATO IN DIRITTO 1. Il ricorso, unitariamente qualificabile sebbene articolato in due distinti atti (contenutisticamente sovrapponibili), é inammissibile. Vertendosi in materia di reato permanente, quale é l'associazione a delinquere, quando la condotta é contestata con l'individuazione della sola data d'inizio, la decorrenza del termine di prescrizione dev'essere collocata 2 temporalmente in corrispondenza della data della sentenza di condanna di primo grado, qualora sia emerso, nel corso del giudizio, che la condotta omissiva si é protratta anche dopo l'esercizio dell'azione penale (cfr. Sez. 6, Sentenza n. 33220 del 22/07/2015, M., Rv. 264429). Nella specie, é la stessa sentenza rescindente a precisare testualmente che la prescrizione, dedotta in sede di giudizio di legittimità, «non opera (...) per il reato di cui all'art. 416 cod.pen., la cui condotta può intendersi esaurita solo con riferimento al momento della pronuncia della sentenza di condanna di primo grado (11 gennaio 2012)» (§ 9, pp. 3 - 4, sentenza Sez. 3, n. 44533 del 22/05/2018); e, che la condotta associativa non fosse cessata alla data della sentenza di primo grado, si ricava sia dalla sentenza rescindente (in cui sono stati dichiarati inammissibili i ricorsi di altri associati in riferimento al medesimo reato associativo), sia dalla sentenza di rinvio, laddove si precisa che, al momento di cessazione della permanenza del reato, il Ferrara Luigi era ancora latitante e lo sarebbe rimasto fino al 15 ottobre 2014, con la conseguenza che la condotta tipica del delitto di cui all'art. 416 cod.pen. si  protrasse anche dopo la sentenza di primo grado. Non é quindi consentito, a fronte delle precisazioni fornite sia dalla Corte di legittimità, sia nella sentenza rescissoria, operare una rivalutazione nel merito delle accuse riferita al protrarsi della condotta criminosa contestata a titolo di associazione a delinquere dopo l'esaurimento delle condotte contestate come reati fine (stante l'autonomia di questi ultimi rispetto all'imputazione associativa) e dopo la sottoposizione degli appartenenti alla stessa a misura cautelare, atteso che il sopravvenuto stato detentivo di un soggetto non determina la necessaria ed automatica cessazione della partecipazione al sodalizio criminoso di appartenenza, poiché, in determinati contesti delinquenziali, i periodi di detenzione sono accettati dai sodali come prevedibili eventualità le quali, da un lato, attraverso contatti possibili anche in pendenza di detenzione, non impediscono totalmente la partecipazione alle vicende del gruppo e alla programmazione delle sue attività e, dall'altro, non fanno cessare la disponibilità a riassumere un ruolo attivo non appena venga meno il forzato impedimento (Sez. 1, Sentenza n. 12907 del 23/11/2000, dep. 2001, Boscolo, Rv. 218440; Sez. 1, Sentenza n. 46103 del 07/10/2014, Rv. 261272). Sta di fatto che é alla data dell'Il gennaio 2012, quale momento di decorrenza iniziale, che occorre avere riguardo per il calcolo della prescrizione: al riguardo, poiché il termine minimo coincide nella specie con la pena edittale massima (in quanto superiore a 6 anni di reclusione), esso corrisponde nella specie a sette anni, essendosi riconosciuta a carico del ricorrente la fattispecie di cui al comma 1 dell'art. 416 cod.pen., pacificamente costituente ipotesi autonoma di reato (cfr. 3 da ultimo Sez. 3, Sentenza n. 19198 del 28/02/2017, Forti e altri, Rv. 269937). Al termine predetto va poi applicato l'aumento della pena per la recidiva specifica infraquinquennale (da considerarsi equivalente a un'aggravante a effetto speciale: Sez. 3, Sentenza n. 3391 del 12/11/2014, dep. 2015, Policoro, Rv. 262015) con conseguente determinazione del termine - base in ragione di dieci anni e sei mesi; termine rispetto al quale, secondo la giurisprudenza pressoché unanime, deve essere pure applicato l'aumento per i fatti interruttivi ex art. 161, comma 2, cod.pen., da commisurarsi in ragione della metà di quello base (dunque di ulteriori cinque anni e tre mesi), ancora per la riconosciuta recidiva ex art. 99, comma 2, cod.pen. (cfr. in terminis Sez. 2, Sentenza n. 57755 del 12/10/2018, Saetta, Rv. 274721; Sez. 5, Sentenza n. 32679 del 13/06/2018, Pireddu, Rv. 273490; Sez. 4, Sentenza n. 6152 del 19/12/2017, dep. 2018, Freda e altro, Rv. 272021; Sez. 3, Sentenza n. 50619 del 30/01/2017, Zandomeneghi, Rv. 271802). Si deve poi aggiungere al termine massimo di prescrizione così determinato il complessivo periodo di sospensione del termine medesimo, calcolato in un anno, un mese e 23 giorni (come indicato a pagina 3 della stessa sentenza rescindente). Ne consegue, in definitiva, che a tutt'oggi il termine di prescrizione invocato dal ricorrente per il reato associativo non é assolutamente decorso. 2. Alla declaratoria d'inammissibilità del ricorso consegue la condanna del ricorrente al pagamento delle spese processuali; ed inoltre, alla luce della sentenza 13 giugno 2000, n. 186, della Corte costituzionale e rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa nella determinazione della causa di inammissibilità», il ricorrente va condannato al pagamento di una somma che si stima equo determinare in C 3.000,00 in favore della Cassa delle ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso in Roma il 14 dicembre 2021. ",8302
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46406@tS.clean.pdf,"SENTENZA sul ricorso proposto da: DIA ANTONINO nato a PALERMO il 15/12/1976 avverso la sentenza del 15/09/2020 della CORTE APPELLO di PALERMO visti gli atti, il provvedimento impugnato e il ricorso; udita la relazione svolta dal Consigliere GIUSEPPE PAVICH; udito il Pubblico Ministero, in persona del Sostituto Procuratore KATE TASSONE che ha concluso per l'inammissibilita' udito il difensore E presente l'avvocato FERRO GIUSEPPE del foro di MARSALA in difesa di: DIA ANTONINO il difensore presente si riporta ai motivi di ricorso, che ulteriormente illustra. Penale Sent. Sez. 4   Num. 46406  Anno 2021Presidente: PICCIALLI PATRIZIARelatore: PAVICH GIUSEPPEData Udienza: 14/12/2021RITENUTO IN FATTO 1. La Corte d'appello di Palermo, in data 15 settembre 2020, in riforma della sentenza di condanna emessa in primo grado dal Tribunale di Marsala in composizione monocratica ed in accoglimento dell'appello proposto dal Procuratore della Repubblica, ha condannato Antonino Dia alla pena ritenuta di giustizia, ritenendolo responsabile del delitto di omicidio colposo, con violazione di norme sulla circolazione stradale, a lui contestato come commesso in Partanna il 25 giugno 2013 in danno di Baldassarre Francesco Aiello, di anno otto. Al Dia è addebitato di avere commesso il fatto alla guida di un motociclo Honda Transalp, mentre percorreva un tratto della Strada Provinciale n. 4 in direzione di Castelvetrano, a una velocità stimata tra i 72,82 e gli 82 kmh; il fatto si svolgeva in orario serale (h. 21,15) ma non in condizioni di buio notturno, avuto riguardo alla luce naturale presente in quel momento dell'anno e all'illuminazione pubblica. Accadeva che il bambino, mentre attraversava la strada in compagnia del padre Vincenzo Aiello, veniva investito dal motociclo condotto dal Dia e sbalzato alla distanza di circa 30 metri, morendo per le lesioni riportate. Secondo la sentenza di primo grado, la responsabilità del Dia doveva essere esclusa perché, in primo luogo, non risultava credibile che il padre del piccolo Baldassarre Francesco tenesse il figlio per mano (atteso che in tale ipotesi l'impatto avrebbe interessato anche lui, e comunque egli verosimilmente alla vista del motociclo avrebbe tirato il figlio verso di sé), sì che era più verosimile che il bambino avesse attraversato da solo la carreggiata, forse in modo repentino e imprevedibile; in secondo luogo, la velocità del mezzo condotto dal Dia non avesse avuto rilievo sul prodursi dell'incidente e dell'evento morte, che ben avrebbe potuto verificarsi anche nel caso in cui il Dia avesse tenuto una velocità corretta e consona. La Corte di merito, ribaltando il giudizio assolutorio di primo grado dopo aver proceduto all'esame delle fonti di prova orale indicate in sentenza, ha escluso che l'attraversamento della strada ad opera del bambino fosse avvenuto autonomamente, confermando la versione del padre, secondo il quale egli e il figlio procedevano mano nella mano ed avevano atteso anche il transito di un'autovettura che procedeva in direzione Partanna - Castelvetrano; ha poi argomentato che in quel tratto di strada il limite di velocità era di 50 kmh (e non dì 90 kmh, come sostenuto dal consulente dell'imputato) e che la velocità tenuta dal motociclo era comunque tale che, ove il Dia avesse osservato il limite colà vigente, ciò avrebbe potuto consentire ai due pedoni di spostarsi dalla traiettoria del motociclo. 4 2 2. Avverso la prefata sentenza d'appello ricorre il Dia, con atto articolato in due motivi. 2.1. Con il primo motivo il ricorrente denuncia violazione di legge sostanziale e processuale e vizio di motivazione in relazione al ribaltamento della decisione assolutoria. In primo luogo, deduce l'esponente che la Corte di merito ha travalicato i limiti di gui all'art. 597 cod.proc.pen., violando il principio parzialmente devolutivo che regola il giudizio d'appello ed in particolare inserendo nel corpo motivazionale una valutazione non oggetto di alcun motivo di appello proposto dal P.M. circa le modalità dell'attraversamento della strada e, più in generale, circa la dinamica dell'incidente. In secondo luogo il giudizio di inverosimiglianza dei giudici dell'appello circa la ricostruzione dei fatti operata dal Tribunale non è stato adeguatamente motivato, con conseguente violazione del dovere di argomentare le ragioni di dissenso rispetto al percorso motivazionale della sentenza di primo grado. In terzo luogo, vi è carenza argomentativa anche in ordine all'assunto secondo il quale una più moderata velocità avrebbe scongiurato l'evento, basato sull'ipotesi che in tal modo il bambino e suo padre avrebbero avuto il tempo di attraversare la strada. 2.2. Con il secondo motivo il ricorrente lamenta violazione di legge e vizio di motivazione in riferimento al limite di velocità vigente nel tratto di strada ove avvenne l'incidente: limite di velocità che la Corte di merito determina sulla base di elementi certamente inidonei, non potendosi dire tali né la delibera comunale n. 589/97 che qualificava la zona come ""centro urbano""; né il cartello con il limite dei 50 kmh presente nell'opposto senso di marcia (e non visibile dal Dia), né infine il cartello presente ""a monte"" a margine della corsia percorsa dal Dia, il cui limite perdeva però efficacia per la presenza di intersezioni stradali. Il ricorrente richiama anche le dichiarazioni del tecnico comunale geom. Bonura, secondo il quale il tratto di strada in questione, collocandosi al di fuori del perimetro urbano, doveva considerarsi strada extraurbana. CONSIDERATO IN DIRITTO 1. Il primo motivo 'li ricorso è infondato, ponendosi anzi ai limiti della manifesta infondatezza. Sotto il profilo del rispetto del principio devolutivo che regola l'appello, occorre premettere che, ai fini dell'individuazione dell'ambito di cognizione attribuito al giudice di secondo grado dall'art. 597, comma 1, cod. proc. pen., per punto della decisione deve ritenersi quella statuizione della sentenza che può essere considerata in modo autonomo, ma non anche le argomentazioni esposte in motivazione, che riguardano il momento logico e non già quello decisionale del 3 procedimento, con la conseguenza che, per la parte di sentenza suscettibile di autonoma valutazione relativa ad una specifica questione decisa in primo grado, il giudice dell'impugnazionel  può pervenire allo stesso risultato sulla base di considerazioni e argomenti diversi o alla luce di dati di fatto non valutati in primo grado-, senza con ciò violare il principio dell'effetto parzialmente devolutivo dell'impugnazione (da ultimo Sez. 5, Sentenza n. 29175 del 07/04/2021, Schiraldi, Rv. 281697). Di tal che non assume rilievo alcuno il fatto che il P.M. appellante non avesse fatto espresso riferimento alle modalità di attraversamento del bambino e di suo padre, avendo però censurato nel suo complesso la motivazione della sentenza di primo grado sotto il profilo della dinamica dell'incidente (sia pure soffermandosi in particolare sulla velocità tenuta dal motociclo). Sotto i rimanenti profili, non hanno pregio le censure del ricorrente in ordine alla motivazione della sentenza, che si confronta espressamente con le divergenti argomentazioni della sentenza di primo grado, sia in ordine all'attraversamento della strada da parte del bambino (il fatto che il padre lo tenesse per mano, riferito dal padre Vincenzo Aiello, è confermato dal teste oculare Cangemi ed esclude perciò l'improvviso e imprevedibile attraversamento del bambino da solo), sia in ordine al ragionamento controfattuale riferito alla velocità del motociclo, riguardo alla quale è affatto corretto, sul piano metodologico, ipotizzare la condotta doverosa - il cosiddetto comportamento alternativo lecito - e ricavarne la sequenza fattuale che si sarebbe verificata in assenza di decorsi causali alternativi: nella specie, l'elemento posto a base del ragionamento controfattuale della Corte di merito muovendo dall'ipotesi che il Dia avesse tenuto un'andatura più moderata è riconducibile a un dato oggettivamente certo e sicuramente rilevante, soprattutto per lo spostamento che i pedoni stessi avrebbero avuto più tempo di effettuare rispetto alla traiettoria del motociclo (a pagina 5 della sentenza impugnata si evidenzia che il consulente di parte civile ha rimarcato che l'attraversamento era stato completato dal bambino all'80%). Di contro, la svalutazione del ragionamento controfattuale operato nella sentenza impugnata si basa su una rielaborazione delle acquisizioni probatorie che è demandata in via esclusiva al giudice di merito e non può trovare spazio nel presente giudizio di cassazione; mentre è, semmai, da ricordare che, in tema di omicidio colposo, per escludere la responsabilità del conducente per l'investimento del pedone è necessario che la condotta di quest'ultimo si ponga come causa eccezionale ed atipica, imprevista e imprevedibile, dell'evento, che sia stata da sola sufficiente a produrlo (da ultimo vds. Sez. 4, Sentenza n. 37622 del 30/09/2021, Landi, Rv. 281929). 4 2. E' manifestamente infondato il secondo motivo di ricorso, relativo al limite di velocità operante nel tratto di strada considerato. A prescindere, infatti, dalla considerazione che su ambo le direttrici di marcia vi erano segnalazioni del limite di velocità di 50 kmh, è apodittico affermare che la segnalazione di tale limite sulla corsia di marcia del ciclomotore avrebbe esaurito la sua validità per la presenza di intersezioni (la cui natura peraltro è correlata, dalla sentenza impugnata, ad accessi a immobili privati); ciò che tuttavia appare certo è che il motociclo teneva una velocità compresa fra i 72 e gli 82 kmh in una strada che, peraltro, il bambino aveva già quasi completamente attraversato (con conseguente, più prolungata visibilità per il motociclista) e che viene descritta dalla Corte di merito come ""certamente interessata dall'usuale attraversamento di persone in tempo d'estate""; non a caso, più che soffermarsi sul limite di velocità vigente in quel tratto ai sensi dell'art. 142 Cod.Strada, la sentenza impugnata si sofferma correttamente sui principi generali di cui all'art. 141 dello stesso codice, che impongono all'utente della strada una serie di cautele - anche al di là del formale rispetto dei limiti di velocità - avendo riguardo alle circostanze del caso concreto. 3. Al rigetto del ricorso segue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso in Roma il 14 dicembre 2021. ",10560
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46405@tS.clean.pdf,"SENTENZA sui ricorsi proposti da: ELMADHI MERIGEN nato il 21/01/2000 SPANESHI ZEJNEL nato il 09/08/1987 avverso la sentenza del 02/03/2021 della CORTE APPELLO di BRESCIA visti gli atti, il provvedimento impugnato e il ricorso; udita la relazione svolta dal Consigliere GIUSEPPE PAVICH; udito il Pubblico Ministero, in persona del Sostituto Procuratore KATE TASSONE che ha concluso chiedendo che i ricorsi vengano dichiarati inammissibili, Penale Sent. Sez. 4   Num. 46405  Anno 2021Presidente: PICCIALLI PATRIZIARelatore: PAVICH GIUSEPPEData Udienza: 14/12/2021RITENUTO IN FATTO 1. A seguito di annullamento con rinvio di precedente sentenza da parte della Terza Sezione penale della Corte di Cassazione, la Corte d'appello di Brescia, in data 2 marzo 2021, ha parzialmente rideterminato la pena applicata a Elmadhi Merigen e Spaneshi Zejnel in relazione ai delitti p. e p. dagli artt. 81 e 110 cod.pen., 73 e 80, d.P.R. 309/1990 (a loro contestato al capo A della rubrica) e dagli artt. 110, 61 n. 2 e 495 cod.pen. (contestato al capo B per la falsa dichiarazione di dimora nel comune di Castrezzato). Per quanto in particolare attiene al delitto di cui al capo A, esso é contestato in relazione alla detenzione a fini di cessione di un quantitativo di cocaina pari a kg. 2,0867 - con principio attivo pari a kg. 1,648, corrispondenti a 10.990,94 dosi medie singole -, oltre a 16,5 grammi di marijuana. Il delitto, contestato come commesso in Rovato il 28 marzo 2018, é.stato ritenuto aggravato ex art. 80, comma 2, d.P.R. 309/1990, essendosi ravvisata da parte della Corte bresciana - a fronte dell'annullamento, esclusivamente sul punto, da parte della Corte di legittimità - l'ingente quantità della cocaina detenuta, sia in relazione al superamento della soglia minima di cui alla sentenza a Sezioni Unite Biondi del 2012, sia in relazione all'impatto del quantitativo di droga detenuto sulla piazza di spaccio di riferimento (costituita da un Comune di meno di 20 mila abitanti, come Rovato); é stato inoltre calcolato anche in sede di rinvio l'aumento di pena per la recidiva in relazione alla posizione dello Spaneshi. La pena - identica a quella determinata nella sentenza annullata - é stata rideterminata in mitius rispetto a quella applicata in primo grado, sebbene abbia trovato conferma l'affermazione di responsabilità degli imputati per il delitto di cui al capo B, in ordine al quale il giudice di primo grado li aveva assolti. 2. Avverso la prefata sentenza emessa in sede di rinvio ricorrono l'Elmadhi e lo Spaneshi, con atto articolato in tre motivi di doglianza. 2.1. Con il primo motivo i ricorrenti lamentano violazione di legge e vizio di motivazione in relazione alla ritenuta sussistenza dell'aggravante dell'ingente quantità di cocaina nonché, con specifico riferimento alla posizione di Elmadhi Merigen, in relazione all'assenza di un'indagine relativa alla sua consapevolezza del quantitativo detenuto: si dolgono i deducenti che la sentenza impugnata abbia indicato quale area di spaccio quella di Rovato, sebbene si sia ritenuto che lo Spaneshi fosse inserito in contesti criminali di notevole spessore, espressione non compatibile con l'ambito territoriale di riferimento: l'area d'interesse della finalità di spaccio non può coincidere con il luogo ove lo stupefacente é stato sequestrato. Inoltre il ruolo dell'Elmadhi non é stato adeguatamente considerato dalla Corte di 2 merito, a fronte dell'assunzione di esclusiva responsabilità da parte dello Spaneshi e del fatto che nulla consente di ritenere che egli, pur consapevole della detenzione di stupefacente, fosse anche a conoscenza del quantitativo detenuto o lo sconoscesse per colpa o per errore dovuto a colpa. 2.2. Con il secondo motivo si lamenta vizio di motivazione in relazione alla recidiva contestata allo Spaneshi, i cui precedenti non consentono di ritenere che egli abbia potuto ""affinare"" le proprie capacità criminali, trattandosi di vicende risalenti; nonché in relazione alla pena applicata a titolo di continuazione, essendosi la sentenza limitata a trattare unicamente la pena inflitta a titolo di pena base. 2.3. Con il terzo motivo i deducenti lamentano violazione di legge e vizio di motivazione in riferimento all'omessa revoca della misura di sicurezza dell'espulsione degli imputati, di cui all'art. 86, d.P.R. 309/1990, limitandosi ad affermare la prevalenza dell'interesse generale alla sicurezza sociale rispetto a quello del singolo alla vita familiare, senza un esame comparativo della condizione degli imputati con gli altri criteri di valutazione di cui all'art. 133 cod.pen.. CONSIDERATO IN DIRITTO 1. Il primo motivo di ricorso é infondato. Per stabilire se si versi o meno in un'ipotesi di detenzione di stupefacenti (nella specie, cocaina) qualificabile come di ""ingente quantità"" - con conseguente applicabilità dell'aggravante di cui al capoverso dell'art. 80 del testo unico in materia di stupefacenti approvato con d.P.R. 309/1990, occorre muovere dal principio affermato da Sez. U, Sentenza n. 36258 del 24/05/2012, Biondi, Rv. 253150 (e sostanzialmente ribadito in epoca recente da Sez. U, Sentenza n. 14722 del 30/01/2020, Polito, Rv. 279005), in base al quale l'aggravante della ingente quantità, di cui all'art. 80, comma secondo, d.P.R. n. 309 del 1990, non é di norma ravvisabile quando la quantità sia inferiore a 2.000 volte il valore massimo, in milligrammi (valore - soglia), determinato per ogni sostanza nella tabella allegata al d.m. 11 aprile 2006, ferma restando la discrezionale valutazione del giudice di merito, quando tale quantità sia superata. Nel percorso argomentativo della sentenza a Sezioni Unite Biondi si fa riferimento, ai fini dell'esercizio della valutazione discrezionale di pertinenza del giudice di merito, alle ricadute della quantità di stupefacente detenuta sull'allargamento della piazza di spaccio e sugli effetti ""a cascata"" di tale allargamento, in termini di diffusività dell'accesso alle sostanze stupefacenti, di calo dei prezzi per l'acquisto di droga, di arricchimento dei soggetti implicati nel traffico: «la ratio della severissima punizione prevista con riferimento alla condotta 3 descritta dal comma 2 dell'art. 80, va ricercata nel fatto che una quantità ""ingente"" di sostanza stupefacente (tale considerata con riferimento al principio attivo), consentendo il confezionamento di un numero davvero rilevante di dosi, determina un ""allagamento della piazza di spaccio"", con le ovvie ricadute, appunto, tanto in termini di illecito e iperbolico arricchimento di chi tale traffico gestisce ai più alti livelli (e si tratta ovviamente di soggetti non estranei alla criminalità organizzata), quanto con riferimento all'ordine pubblico e alla salute dei consociati» (§ 14 sentenza Sez.U. Biondi, pag. 22). Orbene, in ossequio a tali criteri, deve riconoscersi che lo sforzo argornentativo della Corte di merito in sede di rinvio si confronta con un dato (quello del luogo di detenzione dello stupefacente) che, sebbene non necessariamente coincidente in modo integrale con la destinazione della cocaina detenuta dagli imputati, dev'essere certamente rapportato sia con le modalità di scoperta del traffico di stupefacenti (monitoraggio dell'abitazione conseguente alle indicazioni di un'attività di spaccio gestita dai residenti, all'interno della quale era peraltro presente l'armamentario per il confezionamento di dosi da spacciare), sia con il numero di dosi medie singole ricavabili dal quantitativo sequestrato (oltre diecimila dosi): numero che, già in assoluto, appare di elevatissimo impatto, ma che, ove confrontato con la popolazione presente nell'area di riferimento, si rivela di eccezionale rilevanza; nei termini richiesti dalla richiamata giurisprudenza apicale ai fini del riconoscimento dell'aggravante de qua. Né vale a contrario il riferimento all'inserimento dello Spaneshi in contesti criminali di elevato spessore - riferimento affatto ovvio, siccome correlato all'affidamento di simili quantitativi di stupefacente, che presuppone un rapporto fiduciario con i canali di rifornimento - atteso che ai fini che qui interessano ciò che conta é la capacità di penetrazione nel mercato dello spaccio di stupefacenti, certamente elevata, dei due imputati odierni ricorrenti. Il motivo in esame si appalesa poi inammissibile per quanto concerne la posizione dell'Elmadhi, di cui nel ricorso si allega la carenza di argomentazione circa la sua consapevolezza (o la sua colposa ignoranza) della quantità di stupefacente detenuto. Al contrario, le modalità del fatto e gli elementi di prova risultano adeguatamente valutati sul punto dalla Corte di merito, anche con riferimento alla posizione dell'Elmadhi (valgano per tutte le circostanze illustrate a pagina 5 della sentenza impugnata, riferite fra l'altro all'utilizzo comune dell'immobile ove lo stupefacente era detenuto e al fatto che uno degli involucri - contenenti notevoli quantitativi di cocaina - era confezionato in plastica trasparente) e depongono per la sua conoscenza, o quanto meno per un'ignoranza sicuramente colposa da parte sua (e rilevante ai fini di cui all'art. 59, comma 2, cod.pen.), del quantitativo di cocaina complessivamente detenuto: é noto al 4 riguardo che, in tema di stupefacenti, la circostanza aggravantè di cui all'art. 80, cod. proc. pen.., d.P.R. n. 309 del 1990, si configura, attesa la sua natura oggettiva, a carico di tutti i concorrenti nei delitti di cui all'art. 73, dello stesso d.P.R., che anche solo per colpa l'abbiano ignorata, a prescindere dalla frazione di sostanza direttamente riferibile a ciascuno di essi (Sez. 3, Sentenza n. 6871 del 08/07/2016, dep. 2017, Bandera, Rv. 269151; Sez. 6, Sentenza n. 3908 del 24/11/2015, dep. 2016, Tafa e altri, Rv. 266062). 2. Sono infondati gli ulteriori motivi di doglianza. 2.1. Quanto al secondo motivo, é in primo luogo priva di pregio la lagnanza riferita alla recidiva applicata allo Spaneshi, di cui la Corte di merito ha argomentato, in modo pertinente, l'incoercibile pulsione criminosa, pur a fronte delle pregresse esperienze giudiziarie; é noto al riguardo che il requisito della motivazione del diniego della recidiva risulta adempiuto nel caso in cui, con argomentazione succinta, si dia conto del fatto che la condotta costituisce significativa prosecuzione di un processo delinquenziale già avviato (cfr. Sez. 6, Sentenza n. 56972 del 20/06/2018, Franco, Rv. 274782). Del pari non ha fondamento la lagnanza riferita alla misura dell'aumento per la continuazione, atteso che essa risulta meramente ripropositiva di quella irrogata con la sentenza d'appello annullata, riferita alle stesse violazioni (laddove la rideterminazione del trattamento sanzionatorio é stata disposta in relazione alla sentenza di primo grado, ove era stata applicata una pena più grave pur a fronte dell'assoluzione degli imputati dal reato di cui al capo B, per il quale la Corte d'appello, con la sentenza annullata, aveva affermato la penale responsabilità dei prevenuti). 2.2. Quanto infine al terzo motivo, la motivazione circa la misura dell'espulsione dei due imputati dal territorio dello Stato ex art. 86, d.P.R. 309/1990 risulta affatto esaustiva in ordine alla pericolosità sociale dei prevenuti - desunta dalla natura della violazione, che denota il loro inserimento in contesti criminali di ampio spessore - e si sottrae a censure prospettabili in questa sede di legittimità. In materia affatto contigua (espulsione ex art. 15, d.lgs. 286/1998) ma con argomentazioni senz'altro trasponibili al caso di specie, si é infatti chiarito che il giudizio di pericolosità del condannato richiesto per l'applicazione dell'espulsione dal territorio dello Stato deve essere effettuato sulla scorta dei parametri valutativi di cui all'art. 133 cod. pen., tenendo conto della gravità del reato e della capacità a delinquere del reo e rimanendo coerente e consequenziale rispetto al tessuto argomentativo su cui il giudice di merito ha fondato la propria decisione, onde esso può trovare implicito ma inequivoco fondamento anche nelle circostanze di fatto e nelle valutazioni personologiche effettuate ai fini del giudizio 5 di responsabilità e della commisurazione della sanzione (Sez. 2, Sentenza n. 14704 del 22/04/2020, Bekaj, Rv. 279408). 3. Al rigetto dei ricorsi segue la condanna dei ricorrenti al pagamento delle spese processuali. P.Q.M. Rigetta i ricorsi e condanna i ricorrenti al pagamento delle spese processuali. Così deciso in Roma il 14 dicembre 2021. ",12494
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s20@a2021@n46765@tS.clean.pdf,"SENTENZA sul ricorso proposto da: BRUNO GIONATA nato a RANDAZZO il 25/07/1984 avverso la sentenza del 20/12/2019 della CORTE APPELLO di FIRENZE visti gli atti, il provvedimento impugnato e il ricorso; udita la relazione svolta dal Consigliere ALFREDO MANTOVANO; udito il Pubblico Ministero, in persona del Sostituto Procuratore STEFANO TOCCI che ha concluso chiedendo l'annullamento con rinvio per rideterminazione della pena; udito il difensore dell'imputato avv. Francesco BRANCA quale sostituto processuale dell'avv. Tiziana MILIO. RITENUTO IN FATTO 1. La CORTE DI APPELLO di FIRENZE, con sentenza in data 20/12/2019- dep. 19/03/2020, confermava la sentenza con la quale il TRIBUNALE di FIRENZE in data 7/11/2014, aveva condannato BRUNO Gionata a pena di giustizia per il reato di danneggiamento, aggravato ai sensi dell'art. 61 n. 1 e n. 7 cod. pen., con la recidiva reiterata specifica, commesso a FIRENZE il 31 dicembre 2012. BRUNO propone ricorso per cassazione, per il tramite del difensore, e deduce i seguenti motivi: I Penale Sent. Sez. 2   Num. 46765  Anno 2021Presidente: GALLO DOMENICORelatore: MANTOVANO ALFREDOData Udienza: 09/12/2021- come primo, la violazione dell'art. 606 co. 1 lett. b) e lett. e) cod. proc. pen. per essere illegale la pena inflitta in primo grado (e confermata in appello) in quanto l'aumento per la contestata recidiva, ai sensi dell'art. 99 co. 4 cod. pen., è stato superiore al limite massimo di due terzi, normativamente previsto: il calcolo della sanzione era infatti partito dalla pena base di sei mesi di reclusione, aumentato di un mese per l'aggravante di cui al n. 1 e al n. 7 dell'art. 61 cod. pen., aumentato di ulteriori 7 mesi per la recidiva, quindi il doppio rispetto alla pena già incrementata con l'aggravante; - come secondo, pure l'illegalità della pena inflitta, perché il concorso delle aggravanti a effetto speciale e della recidiva avrebbe imposto l'applicazione dell'art. 63 co. 4 cod. pen., di cui invece i Giudici del merito non hanno tenuto conto. CONSIDERATO IN DIRITTO Il ricorso va rigettato 1. Esso è stato articolato per motivi non proposti con l'appello contro la sentenza del TRIBUNALE: quest'ultimo infatti contestava il mancato riconoscimento delle circostanze attenuanti generiche e l'elevata entità della pena inflitta, peraltro in termini generici, senza fare alcun cenno né alle modalità di calcolo della sanzione, né specificamente all'aumento per la recidiva qualificata, né al concorso fra la stessa recidiva e la aggravanti a effetto speciale ritenute in sentenza. Il problema da porsi è allora se si versi in una ipotesi di illegalità della pena, e per questo, nonostante l'omessa proposizione coi motivi di appello, sia possibile superare la preclusione di cui all'art. 606 co. 3 cod. proc. pen. Il condiviso orientamento di questa S.C. (cf. Sez. 4 sentenza n. 17221 del 2/04/2019 dep. 19/04/2019 Rv. 275714 imputato Iacovelli) è nel senso che ""la illegalità della pena, dipendente da una statuizione ""ah origine"" contraria all'assetto normativo vigente al momento consumativo del reato, è rilevabile d'ufficio nel giudizio di legittimità anche in caso di inammissibilità del ricorso"". Nel caso che ha originato tale massima questa CORTE ""ha annullato senza rinvio, limitatamente alla pena pecuniaria, la sentenza di condanna che, in relazione al reato di cui all'art. 624 cod. pen., nella determinazione della pena pecuniaria aveva quantificato la pena base in misura superiore al massimo edittale"". Nella medesima direzione secondo Sez. 5 sentenza n. 46122 del 13/06/2014 dep. 07/11/2014 Rv. 262108 imputato Oguekennma) ""la illegalità della pena, dipendente da una statuizione ""ah origine"" contraria all'assetto normativo 2 vigente al momento consumativo del reato, è rilevabile d'ufficio nel giudizio di cassazione anche nel caso in cui il ricorso è inammissibile. (Fattispecie in cui la Corte, annullando senza rinvio la sentenza con la quale l'imputato era stato condannato per il reato di minacce alla pena di euro 100 di multa, ha rideterminato la pena nel massimo edittale di euro 51 di multa)"". 2. In precedenza Sez. 2, con sentenza n. 44667 del 08/07/2013 dep. 06/11/2013 Rv. 257612 - 01 imputati Aversano e altri aveva sancito che ""la violazione del principio di legalità della pena è rilevabile d'ufficio anche nel giudizio di cassazione a condizione che il ricorso non sia inammissibile e l'esame della questione rappresentata non comporti accertamenti in fatto o valutazioni di merito incompatibili con il giudizio di legittimità. (Fattispecie in cui la Corte ha rilevato l'illegittimità della pena, per essere stata la riduzione del giudizio abbreviato applicata senza effettuare il previo temperamento previsto dall'art. 78 cod. pen.)"". E' quindi una vicenda differente da quella in esame, per la quale - come si è detto - entrambi i motivi del ricorso non sono stati proposti in sede di appello, sì che il ricorso, alla stregua di tale decisione, sarebbe originariamente non ammissibile, per violazione dell'art. 606 co. 3 del codice di rito. 3. In modo più articolato, questa Sez. 2 con la sentenza n. 14307 del 14/03/2017 (dep. 23/03/2017 Rv. 269748 imputati Musumeci e altro) ha sancito che ""l'errore di diritto contenuto nella sentenza di primo grado riguardante le modalità di calcolo della pena, comunque fissata entro i limiti edittali ed in assenza di modifiche normative incidenti sulla determinazione della stessa, non può essere prospettato per la prima volta con ricorso per cassazione, né è rilevabile d'ufficio, ai sensi dell'art. 609, comma secondo, cod. proc. pen., non potendosi ritenere nel suo complesso la pena irrogata all'imputato ""illegale"". (Nella fattispecie, la S.C. ha dichiarato inammissibile il ricorso che aveva prospettato per la prima volta e con motivi nuovi l'erronea applicazione della regola di cui all'art. 63, quarto comma, cod. pen. da parte del giudice di primo grado, osservando come si trattasse di questione non rilevabile d'ufficio ma che avrebbe dovuto essere oggetto di doglianza in sede di appello, atteso che, nonostante l'erroneo calcolo dell'aumento effettuato per la recidiva, la pena finale non era comunque diversa, né esorbitante dalla previsione legale)"". 4. Nel caso in esame la pena determinata, pur in presenza di un aumento a titolo di recidiva che ha oltrepassato il limite dei due terzi, e che avrebbe dovuto condurre a una pena finale di undici mesi e venti giorni di reclusione, tuttavia è stata ampiamente contenuta nei limiti edittali del reato di danneggiamento. 3 Il Presidente menico Gallo Dunque, poiché la questione sia dell'aumento di pena per la recidiva sia dell'applicazione dell'art. 63 co. 4 cod. pen. non risultano sollevate in sede di gravame innanzi alla CORTE territoriale, tali motivi, proposti per la prima volta davanti a questo Giudice di legittimità, sono inammissibili. Infatti, se è ben vero che questa Corte di legittimità ha già chiarito che nel caso concorrano più circostanze aggravanti per le quali la legge stabilisce una pena di specie diversa da quella ordinaria del reato o circostanze ad effetto speciale, si deve tener conto, ai sensi dell'art. 63 co. 4 cod. pen., della pena stabilita per la circostanza più grave e dell'aumento complessivo di un terzo per tutte le altre circostanze globalmente considerate, le quali mantengono peraltro la natura di circostanze ad effetto speciale (Sez. 1, n. 19841 del 31/03/2005, Panaro, Rv. 233262 ed in tempi più recenti Sez. U, n. 38518 del 27/11/2014, dep. 2015, Ventrici, Rv. 264674) va constatato che tale rilievo, ove - come nel caso in esame - non tempestivamente dedotto non è rilevabile d'ufficio, non essendo nel suo complesso la pena irrogata all'imputato ""illegale"", cioè diversa da quella prevista dalla legge od esorbitante i limiti indicati dalla legge stessa. 5. L'errore contenuto nella sentenza di primo grado grava soltanto sulle modalità di calcolo dell'aumento della pena a titolo di recidiva, con la conseguenza che ove la pena finale sia contenuta nei limiti edittali e non siano intervenute nel frattempo modifiche normative incidenti sulle modalità di determinazione della stessa, come per es. è avvenuto nei casi affrontati dalla più recente giurisprudenza in materia di normativa sugli stupefacenti, eventuali errori di diritto nelle modalità di calcolo della stessa rilevabili nella sentenza di primo grado avrebbero dovuto costituire oggetto di specifica contestazione in sede di appello: per le ragioni sopra indicate tali censure non sono prospettabili per la prima volta in questa sede. Al rigetto del ricorso consegue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso il 9/12/2021 Il consigliere estensore Alledo Mantovano ",8812
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s20@a2021@n46764@tS.clean.pdf,"SENTENZA sul ricorso proposto da: DE SANTIS EMANUELE nato a ROMA il 18/01/1974 avverso la sentenza del 05/03/2020 della CORTE APPELLO di ROMA visti gli atti, il provvedimento impugnato e il ricorso; udita la relazione svolta dal Consigliere ALFREDO MANTOVANO; udito il Pubblico Ministero, in persona del Sostituto Procuratore STEFANO TOCCI che ha concluso chiedendo il rigetto del ricorso; udito il difensore dell'imputato avv. Angela COMPAGNONE, in sostituzione dell'avv. Francesco ROTUNDO, il quale si riporta ai motivi chiedendo l'annullamento della sentenza impugnata. RITENUTO IN FATTO 1. La CORTE DI APPELLO di ROMA, con sentenza in data 5/03/2020- dep. 3/06/2020, confermava la sentenza con la quale il TRIBUNALE di ROMA in data 4/12/2018, all'esito di giudizio celebrato nelle forme del rito abbreviato, aveva condannato DE SANTIS Emanuele a pena di giustizia per i reati, riuniti per continuazione, di furto aggravato di energia elettrica (capo a) e di ricettazione di un motoveicolo BMW (capo b), commessi a ROMA il 12 settembre 2018, riconosciute le attenuanti generiche, prevalenti sull'aggravante e sulla recidiva contestate. Penale Sent. Sez. 2   Num. 46764  Anno 2021Presidente: GALLO DOMENICORelatore: MANTOVANO ALFREDOData Udienza: 09/12/20212. DE SANTIS propone ricorso per cassazione, per il tramite del difensore, e deduce i seguenti motivi: - come primo, la violazione dell'art. 606 co. 1 lett. c) in relazione agli art. 178 e 179 cod. proc. pen. Ricostruisce la vicenda processuale e ricorda di essere stato tratto in arresto soltanto per il reato sub a), ed esclusivamente per esso condotto dal P.M. davanti al TRIBUNALE per l'udienza di convalida, e per essere di conseguenza giudicato nelle forme del rito direttissimo. Non era stato invece arrestato per il reato sub b), tanto che la celebrazione col rito direttissimo era stata subordinata per la seconda imputazione al 'consenso dell'imputato', che era stato espressamente negato prima del giudizio di convalida. Posto che l'interrogatorio ai fini della convalida era avvenuto solo per l'illecito sub a), era evidente che il P.M. avesse esercitato l'azione penale per il furto, ma non per la ricettazione. Già nell'atto di appello il ricorrente aveva contestato che, dopo che egli aveva optato per il rito abbreviato, il P.M. non aveva mosso ulteriore contestazione per l'illecito sub b), e tuttavia per questa seconda ipotesi di reato il Giudice non aveva proceduto separatamente: la sentenza di appello ha ritenuto tutto ciò non irrituale perché alla prima udienza del giudizio abbreviato il difensore aveva chiesto un termine per produrre documentazione e dal verbale dell'udienza di rinvio, il 4/12/2018, alla presenza dell'imputato, risulta sia il P.M. che il difensore avevano concluso anche in relazione al reato sub b), e per questo nessuna nullità doveva ritenersi verificata quanto all'esercizio dell'azione penale da parte del P.M. Ad avviso del ricorrente, sarebbe non rilevante 'come' le parti hanno concluso, bensì che il giudizio abbreviato sia stato definito anche per un reato che il P.M. non aveva mai formalmente contestato, e quindi in carenza del formale esercizio dell'azione penale, e pertanto in violazione del disposto di cui agli art. 178 co. 1 lett. b) e 179 cod. proc. pen.; - come secondo, la violazione dell'art. 606 co. 1 lett. b) ed e) cod. proc. pen. Censura che non sia stata esclusa l'aggravante di cui all'art. 625 co. 2 cod. pen., dal momento che l'istruttoria dibattimentale non aveva fatto emergere rotture o danneggiamenti, e la forzatura di cui all'imputazione in realtà avrebbe costituito soltanto una presunzione a posteriori della polizia giudiziaria; - come terzo, la violazione dell'art. 606 co. 1 lett. b) ed e) cod. proc. pen. in relazione al mancato riconoscimento dell'attenuante di cui all'art. 62 n. 4 cod. pen., posto che l'energia elettrica illecitamente sottratta in realtà era quella destinata a caricare la batteria dello scooter in possesso dell'imputato. CONSIDERATO IN DIRITTO 2 Il ricorso è inammissibile. 1. È manifestamente infondato il primo motivo proposto. L'orientamento di questa S.C. (cf. Sez. 5 sentenza n. 26818 del 10/03/2016 dep. 28/06/2016 Rv. 267891 imputato Di Benedetto) è nel senso che ""l'irrituale instaurazione del giudizio direttissimo determina una nullità relativa, che, ai sensi dell'art. 452, comma primo, cod. proc. pen., deve essere eccepita nel giudizio di primo grado ed eventualmente riproposta in sede di impugnazione. (Nella specie, la Corte ha rigettato il motivo di ricorso constatando la mancata eccezione di parte ...)"". In termini analoghi, in precedenza, Sez. 5 n. 8419 del 15/06/1992 Carozza Rv. 191494. Nel caso di specie, la scansione processuale ha visto: - il 13/09/2018 la citazione dell'imputato a giudizio direttissimo da parte del P.M. per il furto aggravato, con la contestazione suppletiva della ricettazione, subordinando la celebrazione col medesimo rito al consenso dell'imputato; - in pari data, dapprima l'udienza convalida, e a seguire l'udienza per il giudizio direttissimo, durante il quale l'imputato dichiarava di non prestare consenso a essere processato per direttissima anche in relazione al reato sub b); _ l'imputato proponeva richiesta di giudizio abbreviato, sempre limitatamente al reato sub a), condizionato alla produzione di documenti sul suo stato salute e sulla sua condizione personale, e a tale fine il difensore chiedeva un rinvio, che veniva concesso; il giudizio si celebrava nelle forme del rito abbreviato all'udienza del 4/12/2018, una volta acquisiti i documenti, e quindi una volta adempiuta la condizione richiesta. A conclusione dell'udienza il P.M. rassegnava le conclusioni anche per il delitto sub b), e il difensore pure concludeva per la ricettazione, oltre che per il furto, senza sollevare alcuna eccezione, tanto'è che sollecitava il riconoscimento dell'ipotesi attenuata di cui all'art. 648 co. 2 cod. pen.; _ l'eccezione veniva formulata solo con l'atto di appello, pertanto tardivamente, trattandosi di nullità relativa, rispetto alla quale la difesa aveva mostrato acquiescenza nell'udienza di discussione, a prescindere dall'originario diniego del consenso dell'imputato a che si procedesse col rito direttissimo pure per la 3 ricettazione, in qualche modo superando quel dissenso attraverso la conclusione nel merito per entrambi i capi di imputazione. E ciò ha avuto tanto più rilievo in quanto l'imputato libero, presente, è rimasto silente e di fatto ha accettato la scelta del difensore. 2. Manifestamente infondato è pure il secondo motivo. Sulla ricostruzione del fatto, alla cui rivalutazione esso punta, in presenza di una doppia conforme affermazione di colpevolezza, va ricordato il condivisibile orientamento di questa S.C. (cf. per tutte Sez. 2 sentenza n. 7986 del 18/11/2016 dep. 20/02/2017 Rv. 269217 imputati La Gumina e altro), secondo cui ""con riguardo ai limiti del sindacato di legittimità sulla motivazione dei provvedimenti oggetto di ricorso per cassazione, delineati dall'art. 606, comma 1, lettera e), c.p.p., come vigente a seguito delle modifiche introdotte dalla L. n. 46 del 2006, che (...) la predetta novella non ha comportato la possibilità, per il giudice della legittimità, di effettuare un'indagine sul discorso giustificativo della decisione, finalizzata a sovrapporre la propria valutazione a quella già effettuata dai giudici di merito, dovendo il giudice della legittimità limitarsi a verificare l'adeguatezza delle considerazioni di cui il giudice di merito si è avvalso per giustificare il suo convincimento"". La CORTE territoriale ha in modo congruo e logico fondato la sussistenza dell'aggravante contestata sul servizio di osservazione realizzato dalla polizia giudiziaria, che aveva assistito alla manomissione da parte dell'imputato, attraverso l'uso di un coltello, del sistema di apertura di un cancello automatico, col quale raggiungeva il box di alimentazione elettrico cui agganciava il motociclo (nel cui vano sottosella erano peraltro rinvenuti oggetti idonei allo scasso). Lo sviluppo argomentativo del ricorso non è in grado di superare il dato obiettivo - incontestabile sulla scorta di quanto riferito dalla p.g. - che il cancello era chiuso, che si era aperto a seguito dell'intervento dell'imputato, e che costui aveva adoperato a tal fine un coltellino: la considerazione di elementi ulteriori prospettati dal ricorrente, quali l'eventuale stato di usura del cancello, e quindi la scarsa resistenza fino alla esclusione della necessità di una sua forzatura, non può trovare accesso in questa sede, tanto più in quanto è stato chiesto il giudizio allo stato agli atti, con rinuncia a ogni ulteriore approfondimento istruttorio. 3. Manifestamente infondato è infine il terzo motivo, sul mancato riconoscimento dell'attenuante di cui all'art. 62 n. 4 cod. pen.: la CORTE territoriale ha correttamente motivato sulla impossibilità di ritenere irrilevante il valore economico dell'energia elettrica sottratta, e avendo peraltro il medesimo 4 Il Presidente Doienico Gallo C2 -..Š ricorrente ammesso di aver compiuto analoghi illeciti prelievi in quattro o cinque precedenti occasioni. Alla inammissibilità del ricorso consegue la condanna del ricorrente al pagamento delle spese processuali, nonché, ai sensi dell'art. 616 c.p.p., valutati i profili di colpa nella determinazione della causa di inammissibilità emergenti dal ricorso (Corte Cost. 13 giugno 2000, n. 186), al versamento della somma, che si ritiene equa, di euro tremila a favore della cassa delle ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Così deciso il 9/12/2021 Il consigliere estensore AlfTdo Mantovano I ",9800
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s20@a2021@n46763@tS.clean.pdf,"SENTENZA sui ricorsi proposti, con unico atto, da Fusco Angelo, nato a Caivano il 10/01/1954, e da Fusco Agostino, nato a Caserta il 18/11/1977, entrambi rappresentati ed assistiti dall'avv. Fioravante De Rosa, di fiducia avverso la sentenza n. 10125/2010 della Corte di appello di Napoli, terza sezione penale, in data 18/09/2017; visti gli atti, il provvedimento impugnato e i ricorsi; udita la relazione svolta dal consigliere Andrea Pellegrino; letta la requisitoria scritta ex art. 23 d.l. n. 137/2020 convertito in I. n. 176/2020 con la quale il Sostituto procuratore generale Stefano Tocci ha chiesto di dichiararsi l'inammissibilità dei ricorsi; preso atto che la difesa dei ricorrenti non ha chiesto la discussione orale né ha presentato memorie. RITENUTO IN FATTO 1. Con sentenza in data 18/09/2017, la Corte di appello di Napoli, in riforma della pronuncia di primo grado resa dal Tribunale di Santa Maria Capua Vetere in In Penale Sent. Sez. 2   Num. 46763  Anno 2021Presidente: GALLO DOMENICORelatore: PELLEGRINO ANDREAData Udienza: 09/12/2021data 01/12/2009, disapplicata la contestata recidiva ad Angelo Fusco, riduceva la pena inflitta al sunnominato nella misura di anni due di reclusione ed euro 600 di multa per il reato di ricettazione e confermava la condanna pronunciata nei confronti di Agostino Fusco ad anni due, mesi otto di reclusione ed euro 800 di multa per il medesimo reato, aggravato dalla recidiva reiterata. 2. Avverso detta sentenza, nell'interesse di Angelo Fusco e di Agostino Fusco, viene proposto ricorso per cassazione. Lamentano i ricorrenti: Primo motivo: violazione di legge, mancanza contraddittorietà o manifesta illogicità della motivazione in ordine alla mancata concessione delle circostanze attenuanti generiche. Secondo motivo: violazione di legge in relazione all'art. 129 cod. proc. pen. per la mancata pronuncia di sentenza di non luogo a procedere per intervenuta prescrizione. CONSIDERATO IN DIRITTO 1. I ricorsi sono inammissibili. 2. Aspecifico e comunque manifestamente infondato è il primo motivo. Invero, pur volendo superare il profilo della concomitante proposizione di una (non consentita, e come tale inammissibile) censura cumulativa e/o alternativa in relazione a tutti e tre i profili del vizio di motivazione (Sez. U, n. 29541 del 16/07/2020, Filardo ed altri, secondo cui il ricorrente che intenda denunciare contestualmente, con riguardo al medesimo capo o punto della decisione impugnata, i tre vizi della motivazione deducibili in sede di legittimità ai sensi dell'art. 606, comma 1, lett. e), cod. proc. pen., ha l'onere - sanzionato a pena di a-specificità, e quindi di inammissibilità, del ricorso - di indicare su quale profilo la motivazione asseritamente manchi, in quali parti sia contraddittoria, in quali manifestamente illogica, non potendo attribuirsi al giudice di legittimità la funzione di rielaborare l'impugnazione, al fine di estrarre dal coacervo indifferenziato dei motivi quelli suscettibili di un utile scrutinio, in quanto i motivi aventi ad oggetto tutti i vizi della motivazione sono, per espressa previsione di legge, eterogenei ed incompatibili, quindi non suscettibili di sovrapporsi e cumularsi in riferimento ad un medesimo segmento della motivazione), evidenzia il Collegio come, nella fattispecie, si sia comunque in presenza di doglianza priva di specificità in quanto meramente reiterativa di quella proposta in sede di 2 gravame di appello (e, solo per questo, inammissibile) e sulla quale il giudice di merito ha fornito ampia ed adeguata risposta. Invero, la Corte territoriale ha ritenuto del tutto condivisibile la scelta del primo giudice di negare ad entrambi gli imputati le circostanze attenuanti generiche, ""ostandovi la negativa personalità dei prevenuti, gravati da precedenti penali per reati contro il patrimonio"". Invero, secondo il consolidato insegnamento della giurisprudenza di legittimità, la sussistenza di circostanze attenuanti rilevanti ai sensi dell'art. 62- bis cod. pen. è oggetto di un giudizio di fatto e può essere esclusa dal giudice con motivazione fondata sulle sole ragioni preponderanti della propria decisione, di talché la stessa motivazione, purché congrua e non contraddittoria, non può essere sindacata in cassazione neppure quando difetti di uno specifico apprezzamento per ciascuno dei pretesi fattori attenuanti indicati nell'interesse dell'imputato (cfr., Sez. 3, n. 28535 del 19/03/2014, Lule, Rv. 259899; Sez. 6, n. 34364 del 16/06/2010, Giovane, Rv. 248244; Sez. 6, n. 42688 del 24/09/2008, Caridi, Rv. 242419). Il giudice, nell'esercizio del suo potere discrezionale deve quindi motivare nei soli limiti atti a far emergere in misura sufficiente la sua valutazione circa l'adeguamento della pena concreta alla gravità effettiva del reato ed alla personalità del reo. Pertanto, il diniego delle circostanze attenuanti generiche può essere legittimamente fondato anche sull'apprezzamento di un solo dato negativo, oggettivo o soggettivo, che sia ritenuto prevalente rispetto ad altri, disattesi o superati da tale valutazione. E', pertanto, sufficiente il diniego anche soltanto in base ai precedenti penali dell'imputato, perché in tal modo viene formulato comunque, sia pure implicitamente, un giudizio di disvalore sulla sua personalità (cfr., Sez. 2, n. 3896 del 20/01/2016, De Cotiis, Rv. 265826; Sez. 2, n. 3609 del 18/01/2011, Sermone, Rv. 249163; Sez. 6, n. 41365 del 28/10/2010, Straface, Rv. 248737). 3. Manifestamente infondato è il secondo motivo. 3.1. Il reato contestato ad Angelo Fusco (essendo stata esclusa la contestata recidiva), ha un termine prescrizionale ordinario di anni otto, aumentato ad anni dieci in forza dei verificatisi eventi interruttivi, termine che, nella fattispecie, va ulteriormente aumentato di mesi undici e giorni ventotto, in forza dei sottoindicati eventi sospensivi: -differimento, in primo grado, dell'udienza del 30/06/2009 al 01/12/2009 (mesi cinque e giorni uno), per astensione dall'attività da parte della difesa in conseguenza dell'agitazione di categoria; I 3 -differimento, in secondo grado, dell'udienza del 22/02/2017 al 05/04/2017 (mesi uno e giorni quattordici), per legittimo impedimento dell'imputato Angelo Fusco (assolutamente impossibilitato a comparire in udienza); -differimento, in secondo grado, dell'udienza del 05/04/2017 al 18/09/2017 (mesi cinque e giorni tredici), per concessione di rinvio semplice d'udienza richiesto dalle parti. La durata temporale complessiva degli eventi sospensivi ha così fatto allungare il termine di prescrizione a complessivi anni dieci, mesi undici e giorni ventotto. Il reato ritenuto risulta essere stato commesso in data successiva al 07/11/2006 e antecedente al 26/11/2006: pur volendo considerare il termine di consumazione più remoto, ossia quello del 07/11/2006, il reato risulta essersi prescritto alla data del 04/11/2017, data successiva alla pronuncia della sentenza d'appello. L'accertata inammissibilità del ricorso, non consentendo il formarsi di un valido rapporto di impugnazione, preclude la possibilità di rilevare e dichiarare le cause di non punibilità a norma dell'art. 129 cod. proc. pen. (Sez. U, n. 32 del 22/11/2000, D.L., Rv. 217266: nella specie, l'inammissibilità del ricorso era dovuta alla manifesta infondatezza dei motivi e la prescrizione del reato era maturata successivamente alla data della sentenza impugnata con il ricorso; in senso conforme, v. Sez. U, n. 33542 del 27/06/2001, Cavalera, Rv. 219531; Sez. U, n. 23428 del 22/03/2005, Bracale, Rv. 231164, e Sez. U, n. 19601 del 28/02/2008, Niccoli, Rv. 239400). 3.2. Di contro, nei confronti del coimputato Agostino Fusco, il termine prescrizionale (in presenza di reato di ricettazione aggravato dalla recidiva reiterata) non risulta ancora maturato. Invero, aggiungendo all'ordinario termine - già prorogato per gli eventi interruttivi - di anni ventidue, mesi due e giorni venti di reclusione, l'ulteriore termine sospensivo di mesi undici e giorni ventotto nonché l'ulteriore termine di giorni sessantaquattro per normativa anti Covid-19 (art. 83 d.l. 18/2020, conv. in I. 27/2020), si perviene ad una data finale di scadenza che verrà in essere solo il 09/03/2030. 4. Alla inammissibilità dei ricorsi consegue la condanna dei ricorrenti al pagamento delle spese processuali, nonché, ai sensi dell'art. 616 cod. proc. pen., valutati i profili di colpa nella determinazione della causa di inammissibilità emergenti dal ricorso (Corte cost. 13 giugno 2000, n. 186), al versamento della somma, che si ritiene equa, di euro tremila ciascuno a favore della cassa delle ammende 4 P.Q.M. Dichiara inammissibili i ricorsi e condanna i ricorrenti al pagamento delle spese processuali e della somma di euro tremila in favore della Cassa delle ammende. Così deciso in Roma il 09/12/2021. Il Consigliere estensore Andrea Pellegrino Il Presidente DAmenico Gallo ",8893
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s20@a2021@n46762@tS.clean.pdf,"SENTENZA sul ricorso proposto da: MARINELLI CARMINE nato a AVELLINO il 11/07/1970 avverso la sentenza del 03/07/2020 della CORTE APPELLO di SALERNO visti gli atti, il provvedimento impugnato e il ricorso; udita la relazione svolta dal Consigliere ALFREDO MANTOVANO; udito il Pubblico Ministero, in persona del Sostituto Procuratore STEFANO TOCCI che ha concluso chiedendo l'inammissibilità del ricorso; udito il difensore dell'imputato avv. Raffaele TECCE, il quale si riporta ai motivi chiedendone l'accoglimento e deposita copia dì documentazione. RITENUTO IN FATTO e CONSIDERATO IN DIRITTO 1. La CORTE DI APPELLO di SALERNO, con sentenza in data 3/07/2020, riformava la sentenza con la quale il TRIBUNALE di SALERNO in data 29/06/2016, aveva condannato MARINELLI Carmine a pena di giustizia per reati di violazione edilizia (capi a, b e c) e per danneggiamento (capo d), accertati a SALERNO il 9 settembre 2011. La CORTE territoriale dichiarava non doversi procedere per gli illeciti di cui ai primi tre capi, perché estinti per prescrizione, e rideterminava la pena per il reato residuo di danneggiamento, confermando la sentenza di primo grado per il reato sub d). Penale Sent. Sez. 2   Num. 46762  Anno 2021Presidente: GALLO DOMENICORelatore: MANTOVANO ALFREDOData Udienza: 09/12/2021Così deciso il 9/12/2021 Il consigliere estensore Alfredo Mantovano ou-ek, Il Presidente DAnenico Gallo o 2. MARINELLI propone ricorso per cassazione, per il tramite del difensore, e deduce come motivi la mancata rinnovazione dell'istruttoria dibattimentale, con riferimento alla istanza difensiva di acquisizione di fotografie dei luoghi, e la non colpevolezza dell'imputato, alla cui condotta il danneggiamento non sarebbe riconducibile. 3. La sentenza impugnata va annullata senza rinvio perché il reato di danneggiamento è estinto per prescrizione intervenuta. Posto infatti che la data di accertamento del reato è quella del 9/09/2011, il termine massimo di 7 a e 6 mesi è scaduto il 9/03/2019. Il giudizio ha seguito davanti al TRIBUNALE le seguenti sospensioni: - 60 giorni per impedimento del difensore dal 14/01/2015; - un mese e 3 giorni per adesione del difensore all'astensione proclamata dalle Camere penali dal 26/05 al 29/06/2016; e davanti alla CORTE territoriale le seguenti sospensioni: - 60 giorni per impedimento del difensore dal 9/03/2018; - 5 mesi e 13 giorni per adesione del difensore all'astensione proclamata dalle Camere penali dal 9/10/2018 al 22/03/2019; - 14 giorni per adesione del difensore all'astensione proclamata dalle Camere penali dal 22/10 al 5/11/2019; - 7 giorni per impedimento del difensore dal 5 al 12/11/2019. In tal modo si perviene alla data di maturazione del termine di prescrizione del 16/02/2020, che impedisce di tenere conto della sospensione Covid, ed è antecedente alla data di pronuncia in appello I motivi proposti non manifestano l'evidenza di cause di assoluzione prevalenti sulla sospensione. Vanno confermate le statuizioni civili. P.Q.M. Annulla senza rinvio la sentenza impugnata perché il reato è estinto per prescrizione. Conferma le statuizioni civili. ",3110
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s10@a2021@n46459@tS.clean.pdf,"SENTENZA sul ricorso proposto da: SURACE MARIA CARMELA nato a MOLOCHIO il 07/11/1958 avverso il decreto del 11/02/2020 del TRIBUNALE DI SORVEGLIANZA di NAPOLI udita la relazione svolta dal Consigliere GIACOMO ROCCHI; lette le conclusioni del PG M. Giuseppina Fodaroni che ha chiesto l'annullamento senza rinvio del decreto impugnato e la trasmissione degli atti al Tribunale di Sorveglianza di Napoli per l'ulteriore corso. RITENUTO IN FATTO 1. Con il decreto indicato in epigrafe, il Presidente del Tribunale di Sorveglianza di Napoli dichiarava inammissibile il reclamo proposto da Maria Carmela Surace, ai sensi dell'art. 69-bis legge 26 luglio 1975, n. 354 (ord. pen.), avverso l'ordinanza del Magistrato di Sorveglianza di Santa Maria Capua Vetere che aveva rigettato l'istanza di concessione della liberazione anticipata. La declaratoria di inammissibilità derivava dalla mancanza di motivi dell'impugnazione, essendo stati gli stessi riservati al difensore e da questi non depositati nel termine di legge. 2. Ricorrono per cassazione i difensori di Maria Carmela Surace, deducendo violazione degli artt. 69-bis ord. pen. e 666 cod. proc. pen. Penale Sent. Sez. 1   Num. 46459  Anno 2021Presidente: BRICCHETTI RENATO GIUSEPPERelatore: ROCCHI GIACOMOData Udienza: 09/12/2021I difensori avevano depositato i motivi a sostegno del reclamo proposto dall'interessata il 14 ottobre 2019, quindi tempestivamente rispetto alla data di notifica dell'ordinanza del Magistrato di Sorveglianza (4 ottobre 2019). Il Presidente, di conseguenza, avrebbe dovuto fissare l'udienza in camera di consiglio e non poteva dichiarare inammissibile il reclamo. 3. Il Sostituto Procuratore generale, nella requisitoria scritta, conclude per l'annullamento senza rinvio del decreto impugnato e per la trasmissione degli atti al Tribunale di Sorveglianza di Napoli per l'ulteriore corso. CONSIDERATO IN DIRITTO Il ricorso è fondato. La ricorrente ha fornito prova documentale del tempestivo deposito dei motivi formulati dai difensori a sostegno del reclamo proposto, ai sensi dell'art. 69-bis ord. pen., direttamente dall'interessata. Si deve, comunque, ribadire che, come più volte affermato da questa Corte, in tema di procedimento di sorveglianza, è affetto da nullità assoluta, ai sensi dell'art. 178, comma 1, lett. a), cod. proc. pen., per violazione delle norme sulla costituzione del giudice, il provvedimento di inammissibilità del reclamo, proposto avverso il rigetto del beneficio della liberazione anticipata, emesso dal presidente del tribunale di sorveglianza, dovendo la decisione essere adottata dal tribunale di sorveglianza (da ultimo, Sez. 1, n. 13968 del 18/03/2021, Peter Rasim Ade Evelyn, Rv. 281354). Il decreto impugnato deve, pertanto, essere annullato senza rinvio e gli atti devono essere trasmessi al Tribunale di Sorveglianza di Napoli per la decisione sul reclamo. P.Q.M. Annulla senza rinvio il decreto impugnato e dispone trasmettersi gli atti al ibunale di Sorveglianza di Napoli per l'ulteriore corso. Così deciso il 9 dicembre 2021 ",3047
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s10@a2021@n46458@tS.clean.pdf,"SENTENZA sul ricorso proposto da: D'AMORE PIERO nato a MANDURIA il 11/08/1987 avverso l'ordinanza del 10/03/2021 della CORTE APPELLO di LECCE udita la relazione svolta dal Consigliere GIACOMO ROCCHI; lette le conclusioni del PG Ciro Angelillis che ha chiesto l'annullamento con rinvio dell'ordinanza impugnata. RITENUTO IN FATTO 1. Con ordinanza emessa il 10 marzo 2021, la Corte di appello di Lecce, in funzione di giudice dell'esecuzione, revocava nei confronti di Piero D'Amore la sentenza emessa dalla Sezione distaccata di Taranto della Corte il 22 dicembre 2008, irrevocabile il 9 dicembre 2009, di condanna alla pena di anni tre di reclusione ed euro 600,00 di multa per i reati di cui agli artt. 624-bis cod. pen. e 9 legge 27 dicembre 1956, n. 1423 (Misure di prevenzione nei confronti delle persone pericolose per la sicurezza pubblica e per la pubblica moralità), limitatamente a quest'ultimo, eliminando il relativo aumento di pena e rideterminando la pena inflitta per gli altri reati in anni due e mesi dieci di reclusione ed euro 500,00 di multa. Penale Sent. Sez. 1   Num. 46458  Anno 2021Presidente: BRICCHETTI RENATO GIUSEPPERelatore: ROCCHI GIACOMOData Udienza: 09/12/2021Revocava, altresì, la sentenza emessa dal Tribunale di Taranto il 21 giugno 2011, irrevocabile il 20 ottobre 2011, di condanna alla pena di mesi tre e giorni dieci di arresto per i reati di cui agli artt. 116 d.lgs. 30 aprile 1992, n. 285 (Codice della Strada) e 9 legge n. 1423 del 1956, limitatamente a quest'ultimo, eliminando la relativa pena e determinando quella residua in mesi sei di arresto. La revoca parziale delle due sentenze di condanna discendeva dalla sentenza della Corte Costituzionale n. 25 del 2019 di illegittimità costituzionale dell'art. 75, comma 2, d.lgs. 6 settembre 2011, n. 159 (Codice delle leggi antimafia e delle misure di prevenzione, nonché nuove disposizioni in materia di documentazione antimafia, a norma degli articoli 1 e 2 della legge 13 agosto 2010, n. 136) nella parte in cui prevede come delitto la violazione degli obblighi e delle prescrizioni inerenti alla misura di prevenzione della sorveglianza speciale ove consistente nell'inosservanza delle prescrizioni di ""vivere onestamente"" e di ""rispettare le leggi"". 2. Avverso tale ordinanza ricorre per cassazione Piero D'Amore, per il tramite del suo difensore di fiducia, avvocato Luigi Esposito, formulando due distinti motivi di impugnazione. Con il primo motivo di ricorso, vengono dedotti violazione degli artt. 125, comma 3, cod. proc. pen., 111, comma 6, Cost., 6 CEDU nonché vizio di motivazione. Nell'istanza con la quale veniva chiesta la revoca delle due sentenze limitatamente alla condanna per il reato di cui all'art. 9 legge n. 1423 del 1956, era stato segnalato che, in sede di cognizione, il trattamento sanzionatorio irrogato al ricorrente era stato frutto di un errore materiale, atteso che la pena finale di anni tre e mesi otto di reclusione, decurtata di un terzo per la scelta del rito abbreviato, doveva essere pari ad anni due, mesi cinque e giorni dieci di reclusione, e non a quella di anni tre, comminata dalla Corte di appello di Lecce - Sezione distaccata di Taranto. Il Giudice dell'esecuzione, tuttavia, aveva omesso di considerare tale circostanza e si era limitato a detrarre l'aumento di pena inflitto per il reato dichiarato incostituzionale, pari a mesi due di reclusione ed euro 100,00 di multa, senza fornire alcuna motivazione della decisione. Con il secondo motivo di ricorso, viene dedotta la violazione degli artt. 444 e 673, comma 1, cod. proc. pen. Con riferimento alla sentenza di condanna del Tribunale di Taranto, la Corte territoriale, dopo avere revocato la stessa per il reato di cui all'art. 9 legge n. 1423 del 1956, aveva determinato la pena residua per la contravvenzione di cui all'art. 116 Codice della Strada in misura quasi doppia di quella applicata su richiesta dal 2 Giudice della cognizione, per di più omettendo di considerare le riduzioni previste per il rito alternativo con cui si era proceduto, ai sensi dell'art. 444 cod. proc. pen. Al contrario, il Giudice dell'esecuzione avrebbe dovuto procedere a scomputare dalla pena complessiva quella applicata per il reato per il quale era intervenuta la revoca della condanna. Il difensore, per tutte le ragioni sopra indicate, conclude per l'annullamento dell'ordinanza impugnata. 3. Il Sostituto Procuratore generale, con la requisitoria scritta, conclude per l'annullamento con rinvio dell'ordinanza impugnata. CONSIDERATO IN DIRITTO Il ricorso è fondato. 1. Con riferimento al primo motivo di ricorso, la motivazione dell'ordinanza è del tutto assente quanto alla richiesta del condannato di emendare l'errore materiale asseritamente esistente nel calcolo della pena. Si deve ricordare che la costante giurisprudenza di legittimità permette al giudice dell'esecuzione di rilevare l'illegittimità della pena solo quando la sanzione inflitta non sia prevista dall'ordinamento giuridico ovvero quando, per specie e quantità, risulti eccedente il limite legale, ma non quando risulti errato il calcolo attraverso il quale essa è stata determinata - salvo che sia frutto di errore macroscopico - trattandosi in questo caso di errore censurabile solo attraverso gli ordinari mezzi di impugnazione della sentenza. In altri termini, la condanna a pena illegittima, contenuta in una sentenza non ritualmente impugnata, non può essere rettificata in sede esecutiva, salvo che sia configurabile un'ipotesi di assoluta abnormità della sanzione, la pena sia frutto di un errore macroscopico non giustificabile e non di una argomentata, pur discutibile, valutazione o la sanzione sia oggetto di palese errore di calcolo, in grado di comportarne la sostanziale illegalità (cfr. Sez. U, n. 47766 del 26/06/2015, Butera, Rv. 265108 - 01). Nel caso in esame, la Corte di appello di Lecce - Sezione distaccata di Taranto aveva determinato la pena in anni tre di reclusione ed euro 600,00 di multa, così calcolata: per il più grave reato di cui all'art. 624-bis cod. pen. anni tre di reclusione ed euro 300,00 di multa, aumentata ex art. 81 cod. pen. di mesi cinque di reclusione ed euro 150,00 di multa per gli altri tre furti contestati, e di mesi tre di reclusione ed euro 150,00 di multa per il reato di cui all'art. 9 legge n. 1423 del 3 1956, infine diminuita di un terzo ex art. 442 cod. pen. Orbene, la sanzione applicata in sede di cognizione era frutto di un palese errore di calcolo: la pena finale di anni tre, mesi otto di reclusione ed euro 600,00 di multa, decurtata di un terzo per la scelta del rito abbreviato, doveva essere pari ad anni due, mesi cinque, giorni dieci di reclusione ed euro 600,00 di multa. Conseguentemente, la Corte territoriale, in presenza dell'istanza avanzata con l'incidente di esecuzione, avrebbe dovuto rettificare la pena principale inflitta in violazione dei parametri normativamente fissati, procedendo poi alla eliminazione della pena relativa al reato oggetto di aboliti° criminis. 2. Anche il secondo motivo di ricorso è fondato. Secondo l'interpretazione costante della giurisprudenza di legittimità, in tema di sentenza di applicazione della pena relativa a reati unificati dal vincolo della continuazione, compete al giudice della esecuzione, instaurato il contraddittorio tra le parti che stipularono l'originario accordo, la pronuncia in ordine alla sopravvenuta irrilevanza penale del fatto e la conseguente eliminazione della pena relativa al reato oggetto di abolitio criminis, che lo stesso giudice è tenuto a determinare (Sez. 3, n. 38732 del 23/03/2016, Chiarolanza, Rv. 267980); analoga procedura deve essere seguita in caso di revoca della condanna per uno dei reati oggetto della sentenza di applicazione di pena. Occorre, pertanto, un nuovo accordo tra le parti e, in caso di mancato accordo, la rideterminazione della pena da parte del giudice dell'esecuzione in una misura inferiore a quella determinata con la sentenza, in conseguenza della sopravvenuta revoca della condanna per uno dei reati, e che tenga, altresì, conto della riduzione della pena derivante dal rito alternativo. La Corte territoriale non ha applicato i suindicati principi al caso in esame e non ha correttamente esercitato i propri poteri di quantificazione della pena per il residuo reato di cui all'art. 116 Codice della Strada in quanto ha irrogato una pena assai maggiore di quella complessiva inflitta in cognizione. L'effetto paradossale prodotto dalla decisione in rilievo è stato amplificato dalla mancata considerazione del rito alternativo dell'applicazione della pena su richiesta seguito in sede di cognizione. In definitiva, l'ordinanza impugnata deve essere annullata con rinvio per nuovo giudizio alla Corte di appello di Lecce. P.Q.M. Annulla l'ordinanza impugnata con rinvio per nuovo giudizio alla Corte di 4 appello di Lecce. Così deciso in Roma, il 9 dicembre 2021. ",8905
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s10@a2021@n46456@tS.clean.pdf,"SENTENZA sul ricorso proposto da: CURSARO MASSIMO nato a CAULONIA il 26/04/1968 avverso l'ordinanza del 19/04/2021 del MAGISTRATO DI SORVEGLIANZA di MILANO udita la relazione svolta dal Consigliere GIACOMO ROCCHI; lette le conclusioni del PG d.ssa Olga Mignolo che ha chiesto la declaratoria di inammissibilità del ricorso RITENUTO IN FATTO 1. Con l'ordinanza indicata in epigrafe, il Magistrato di Sorveglianza di Milano rigettava l'opposizione proposta dal difensore di Massimo Cursaro avverso quella che aveva convertito la pena di euro 20.000 di ammenda in giorni 80 di libertà controllata. Secondo il Magistrato, la insolvibilità del condannato era stata regolarmente accertata mediante la relazione dei Carabinieri di Caulonia; dopo la scadenza del contratto di lavoro a tempo determinato in data 31 ottobre 2017, il condannato, che non risultava proprietario di beni immobili, era rimasto privo di lavoro fino a tutto il 2018; le buste paga prodotte si riferivano ad un nuovo lavoro che aveva Penale Sent. Sez. 1   Num. 46456  Anno 2021Presidente: BRICCHETTI RENATO GIUSEPPERelatore: ROCCHI GIACOMOData Udienza: 09/12/2021avuto inizio solo il 10  aprile 2019. 2. Ricorre per cassazione il difensore di Massimo Cursaro, deducendo violazione dell'art. 136 cod. pen. e dell'art. 660 cod. proc. pen. e vizio di motivazione. Il Magistrato di Sorveglianza non aveva indicato gli specifici elementi di fatto sulla base dei quali aveva ritenuto il condannato insolvente, nel senso della permanente impossibilità di adempiere al pagamento del dovuto. In particolare, da una parte l'ordinanza non indicava le somme percepite nel 2017 e la data in cui il rapporto di lavoro era cessato, dall'altra il Magistrato di Sorveglianza non aveva tenuto conto delle produzioni difensive da cui emergeva la situazione lavorativa effettiva e la attuale percezione del reddito. Il ricorrente conclude per l'annullamento dell'ordinanza impugnata. 3. Il Sostituto Procuratore generale, nella requisitoria scritta conclude per la declaratoria di inammissibilità del ricorso. CONSIDERATO IN DIRITTO Il ricorso è inammissibile in quanto generico. 1. Il Magistrato di Sorveglianza ha dato atto della condizione reddituale e patrimoniale del condannato: non proprietario di alcun bene immobile aggredibile, privo di attività lavorativa dal settembre 2014 al giugno 2017 e nuovamente dal 31 ottobre 2017 al 10  aprile 2019 e, infine, nel 2020 e nel 2021. L'ordinanza mette in evidenza che le buste paga prodotte sono riferibili soltanto all'anno 2019 e che il nuovo rapporto lavorativo ha avuto inizio il 10  aprile 2019, quindi in data successiva alla ordinanza di conversione oggetto di opposizione. A fronte di questo quadro, da cui si evince la evidente situazione di insolvibilità del condannato a fronte dell'ingente importo dovuto a titolo di pena pecuniaria, il ricorrente si limita a sostenere - senza in alcun modo dimostrare il travisamento delle produzioni effettuate, che non vengono allegate al ricorso per cassazione - che Cursaro, alla data della prima ordinanza, aveva un lavoro regolare da oltre tre anni. Nessuna deduzione concreta viene operata per dimostrare che - contrariamente a quanto ritenuto dal Magistrato di Sorveglianza - il ricorrente fosse solvibile o che la sua insolvenza fosse soltanto transitoria. 2 .1 2. Alla declaratoria di inammissibilità consegue la condanna al pagamento delle spese processuali e di una somma in favore della Cassa delle ammende, emergendo profili di colpa nella presentazione del ricorso. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso il 9 dicembre 2021 ",3726
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46176@tS.clean.pdf,"SENTENZA sul ricorso proposto da: LIN JINQIAN nato il 26/02/1968 avverso l'ordinanza del 18/12/2020 del GIP TRIBUNALE di PRATO udita la relazione svolta dal Consigliere GIUSEPPE PAVICH; lette/sentite le conclusioni del PG GIULIO ROMANO Penale Sent. Sez. 4   Num. 46176  Anno 2021Presidente: DI SALVO EMANUELERelatore: PAVICH GIUSEPPEData Udienza: 09/12/2021RITENUTO IN FATTO E CONSIDERATO IN DIRITTO 1. Lin Jinqian ricorre avverso il decreto con il quale, in data 18 dicembre 2020, il Giudice per le indagini preliminari del Tribunale di Prato, pur ravvisando l'insussistenza delle esigenze di prova sottese al sequestro probatorio originariamente disposto, ha disposto - in conformità alla richiesta di conversione avanzata dal P.M. - il sequestro preventivo di macchinari per le confezioni nell'ambito di un procedimento penale nel quale il Lin é sottoposto a indagini per il delitto p. e p. dall'art. 603-bis cod.pen. e ritenuti cose servite per commettere il reato e come tali oggetto di confisca obbligatoria, in quanto utilizzati dai lavoratori vittime di sfruttamento,. Contemporaneamente lo stesso G.i.p. ha rigettato l'opposizione del Lin avverso il rigetto del dissequestro dei predetti materiali in relazione al sequestro probatorio originariamente pendente sugli stessi: ciò in quanto, pur riconoscendo che la finalità probatoria del sequestro originariamente disposto fosse venuta meno, é stata ravvisata la necessità del mantenimento dei beni sotto vincolo cautelare in relazione ai presupposti legittimanti il sequestro preventivo. Nell'unico motivo di ricorso, articolato per violazione di legge e vizio di motivazione, il ricorrente lamenta, nell'essenziale, che il giudicante non abbia tenuto conto della carenza di fumus commissi delicti, dimostrata attraverso una memoria depositata in vista dell'udienza camerale avanti il G.i.p., da cui risulta che i lavoratori venivano retribuiti con somme non palesemente difformi rispetto ai contratti collettivi nazionali ed avevano descritto come ""buone"" le loro condizioni di dimora; inoltre il deducente lamenta che non sia ravvisabile nella specie un non occasionale e strutturale nesso strumentale fra la res e il reato contestato: i materiali non potevano dirsi specificamente predisposti alla commissione del reato, tant'é che il P.M. aveva autorizzato l'utilizzo dei materiali pur in pendenza del sequestro probatorio. Infine il deducente denuncia come carente il percorso argonnentativo dell'ordinanza impugnata, a fronte delle puntuali e specifiche deduzioni difensive. 2. Nella sua requisitoria scritta, il Procuratore generale presso la Corte di cassazione ha concluso chiedendo l'annullamento con rinvio del provvedimento impugnato. 3. Il ricorso, che va ritenuto inammissibile (per evidente carenza d'interesse del ricorrente) quanto alle statuizioni connesse al sequestro probatorio, di cui è stata rilevata l'insussistenza dei presupposti, risulta invece fondato quanto al disposto sequestro preventivo. In proposito, é ben vero che le censure in termini di vizio di motivazione sono di regola inammissibili nei ricorsi avverso misure cautelari reali: é infatti noto che il ricorso per cassazione contro ordinanze emesse in materia di sequestro preventivo o probatorio é ammesso solo per violazione di legge, in tale nozione dovendosi comprendere sia gli errores in iudicando o in procedendo, sia quei vizi della motivazione così radicali da rendere l'apparato argomentativo posto a sostegno del provvedimento o del tutto mancante o privo dei requisiti minimi di coerenza, completezza e ragionevolezza e quindi inidoneo a rendere comprensibile l'itinerario logico seguito dal giudice (Sez. U, Sentenza n. 25932 del 29/05/2008, Napoli e altro, Rv. 239692; conf. Sez. U., 29 maggio 2008 n. 25933, Malgioglio, non massimata sul punto). Orbene, é necessario verificare se nella specie possa o meno parlarsi di motivazione apparente, tale da tracimare nella violazione di legge. A tale quesito deve darsi risposta affermativa, sul rilievo che il supporto argomentativo alla decisione di sottoporre a sequestro preventivo i macchinari dell'azienda dell'odierno ricorrente é costituito unicamente dal fatto che, testualmente, il Lin «risulta iscritto anche per il reato di cui all'art. 603 bis c.p. (sfruttamento lavorativo) in relazione al quale í macchinari utilizzati dai lavoratori vittime di sfruttamento rappresentano cose servite per commettere il reato e pertanto oggetto di confisca obbligatoria ai sensi dell'art. 603 bis c.p.». In definitiva, a legittimare il sequestro sarebbe la mera iscrizione del Lin in riferimento alla predetta ipotesi di reato, unitamente al fatto - sul quale la motivazione del provvedimento impugnato appare graficamente mancante - che i macchinari sequestrati sarebbero da considerare «cose servite per commettere il reato». Una spiegazione sostanzialmente tautologica, basata unicamente sulla formale qualificazione giuridica del fatto contestato e sulla mera iscrizione dell'indagato in relazione alla detta ipotesi di reato. Avuto poi riguardo alle ulteriori censure mosse dal ricorrente in termini di violazione di legge, deve constatarsi che, nell'ordinanza impugnata, non viene in alcun modo affrontato il profilo relativo al fumus commissi delicti, a fronte del fatto che quest'ultimo elemento, pur non dovendo integrare i gravi indizi di colpevolezza di cui all'art. 273 cod. proc. pen., necessita comunque dell'esistenza di concreti e persuasivi elementi di fatto, quantomeno indiziari, che consentano di ricondurre l'evento punito dalla norma penale alla condotta dell'indagato (Sez. 5, Sentenza n. 3722 del 11/12/2019, dep. 2020, Gheri, Rv. 278152). E' ben vero che il provvedimento impugnato, nel percorso argomentativo, fa un breve riferimento alle deduzioni del P.M., definite «accoglibili», con le quali veniva chiesta l'emissione del sequestro preventivo (al posto del sequestro probatorio originariamente disposto); ma tale riferimento, come si é già avuto 3 Il Presidente modo di vedere, si rivela affatto apodittico ed immotivato, atteso che non risultano in alcun modo valutate ed illustrate le ragioni di adesione, da parte del giudicante, alle osservazioni e alle richieste del P.M.. Ora, versandosi in un'ipotesi di motivazione per relationem, deve constatarsene l'assoluta carenza, che si traduce anche sotto questo profilo in un percorso motivazionale affatto apparente. Ed invero, va rammentato che la motivazione per relationem di un provvedimento giudiziale é legittima qualora, inter alla, fornisca la dimostrazione che il giudice ha preso cognizione del contenuto sostanziale delle ragioni del provvedimento di riferimento e le abbia meditate e ritenute coerenti con la sua decisione (giurisprudenza pacifica, da Sez. U, Sentenza n. 17 del 21/06/2000, Primavera e altri, Rv. 216664 a Sez. 2, Sentenza n. 55199 del 29/05/2018, Salcini, Rv. 274252); nella specie, di contro, vi é la radicale assenza di un vaglio critico in ordine alle deduzioni del P.M.; di tal che, anche sotto questo profilo, il provvedimento impugnato si dimostra del tutto privo di motivazione (o, comunque, motivato in modo solo apparente), con conseguente censurabilità di tale vizio in quanto assimilabile alla violazione di legge e, nella specie, con conseguente fondatezza del ricorso. 4. Il provvedimento impugnato va pertanto annullato, limitatamente al disposto sequestro preventivo, con rinvio per nuovo esame al Tribunale di Prato in funzione di giudice del riesame, in base al principio generale affermato dall'art. 569, comma 4, cod.proc.pen. in relazione alle impugnazioni proposte per saltum (tale dovendosi considerare anche il ricorso di che trattasi, in quanto proposto ai sensi dell'art. 325, comma 2, cod.proc.pen.). Nel resto il ricorso va dichiarato inammissibile. P.Q.M. Annulla il provvedimento impugnato, limitatamente al disposto sequestro preventivo, e rinvia, per nuovo esame, al Tribunale di Prato, in funzione di giudice del riesame. Dichiara inammissibile il ricorso nel resto. Così deciso in Roma, il 9 dicembre 2021 Il Consiglier stensore ",8078
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46175@tS.clean.pdf,"SENTENZA sul ricorso proposto da: COTRONEO ANTONIO nato a NAPOLI il 20/11/1973 avverso l'ordinanza del 15/12/2020 della CORTE APPELLO di NAPOLI udita la relazione svolta dal Consigliere GIUSEPPE PAVICH; lette/sentite le conclusioni del PG Penale Sent. Sez. 4   Num. 46175  Anno 2021Presidente: DI SALVO EMANUELERelatore: PAVICH GIUSEPPEData Udienza: 09/12/2021RITENUTO IN FATTO 1. La Corte d'appello di Napoli, con ordinanza resa il 15 dicembre 2020, ha rigettato la domanda di riparazione per ingiusta detenzione presentata da Antonio Cotroneo in relazione al periodo di restrizione cautelare (compreso fra il 16 dicembre 2007 e il 22 maggio 2008) cui lo stesso venne sottoposto in seguito a fermo seguito da ordinanza applicativa di misura cautelare emessa dal Giudice per le indagini preliminari del Tribunale di Napoli in relazione ad ipotesi di delitti di estorsione consumata e tentata in danno di tale Cappa, nonché per lesioni personali in danno del medesimo Cappa e di porto e detenzione di arma comune da sparo clandestina. All'esito del giudizio di cognizione, il Tribunale di Trani derubricava il reato di estorsione, in origine contestato al Cotroneo, in quello di ragion fattasi ex art. 393 cod.pen., dichiarando non doversi procedere per difetto di querela (proscioglimento divenuto irrevocabile); mentre la Corte d'appello assolveva il Cotroneo dagli ulteriori reati, con sentenza a sua volta divenuta definitiva. Nell'ordinanza della Corte partenopea si legge che l'accusa in origine mossa al Cotroneo riguardava una vicenda di debiti contratti dal Cappa, per riscuotere i quali il Cotroneo avrebbe esercitato violenze e minacce nei riguardi della persona offesa; ma la derubricazione del delitto di estorsione già in primo grado (con conseguente sentenza di non luogo a procedere per difetto di querela) e l'assoluzione del Cotroneo dai rimanenti reati determinavano, sul piano astratto, la carenza di titolo sopravvenuta in ordine alla restrizione cautelare patita dal medesimo; tuttavia la Corte di merito non ha riconosciuto l'indennizzo richiesto dallo stesso ritenendo comprovate le minacce dallo stesso poste in essere nei confronti del Cappa, tali da integrare condotta gravemente colposa. 2. Avverso la prefata ordinanza ricorre il Cotroneo, con atto che si articola in un unico, ampio motivo, nel quale l'esponente, lamentando violazione di legge e vizio di motivazione, deduce in sostanza che l'ordinanza risulta fondata non già su un comportamento gravemente colposo del Cotroneo, originariamente accusato di un reato (quello di estorsione) dal quale era stato prosciolto in difetto della condizione di procedibilità, con conseguente configurabilità, al più, di un reato per il quale neppure era previsto il fermo; ma, piuttosto, sulle dichiarazioni palesemente inattendibili del Cappa, soggetto psicolabile, che la Corte di merito ha ritenuto degne di fede e tali da comprovare il comportamento gravemente colposo dell'instante, senza considerare invece le testimonianze fornite dalla difesa, in base alle quali le accuse del cappa dovevano ritenersi infondate. Quanto al mancato proscioglimento nel merito dal delitto di ragion fattasi, riguardo al v quale la Corte di merito aveva dichiarato l'inammissibilità dell'appello proposto dalla difesa per carenza di specificità, deduce l'esponente che tale decisione non consente di ritenere gravemente colposa la condotta del ricorrente, ma solo che l'irrevocabilità del proscioglimento per difetto di querela sia dovuta a un comportamento tecnicamente negligente del suo difensore. 3. Con requisitoria scritta il Procuratore generale presso la Corte di Cassazione ha concluso per il rigetto del tricorso. CONSIDERATO IN DIRITTO 1. Il ricorso é fondato. Il ricorrente fonda il proprio assunto sostanzialmente limitandosi, da un lato, a confutare l'assunto accusatorio valutato nel giudizio di cognizione (basato sulle dichiarazioni della persona offesa) a fronte delle dichiarazioni rese dai testimoni addotti a discarico nella stessa sede; e dall'altro ad evidenziare che il proscioglimento del ricorrente dal reato di estorsione é intervenuto a seguito di riqualificazione in quello di ragion fattasi, inidoneo a costituire titolo cautelare, con declaratoria d'improcedibilità per difetto di querela. In proposito, mentre il riferimento alle testimonianze assunte nel corso del giudizio di cognizione non é pertinente, non potendosi procedere nel giudizio riparatorio (specie in quello sottoposto al vaglio di legittimità della Corte di Cassazione) a una nuova valutazione del materiale probatorio raccolto in dibattimento, il riferimento alla diversa qualificazione giuridica del delitto originariamente contestato in altra ipotesi di reato per la quale il proscioglimento é intervenuto per ragioni in rito e che non avrebbe costituito titolo cautelare deve ritenersi centrato, riconducendo il giudizio nell'ambito dell'ingiustizia formale. E' noto, infatti, che, in base al prevalente e qui condiviso indirizzo giurisprudenziale sul punto, sussiste il diritto alla riparazione per ingiusta detenzione anche nell'ipotesi di misura cautelare applicata in difetto di una condizione di procedibilità, la cui necessità sia stata accertata soltanto all'esito del giudizio di merito in ragione di diversa qualificazione attribuita ai fatti rispetto a quella ritenuta nel corso del procedimento cautelare (Sez. 4, Sentenza n. 29340 del 22/05/2018, Gallace, Rv. 273089; Sez. 4, Sentenza n. 39535 del 29/05/2014, Scalise, Rv. 261408). E' quanto accaduto nel caso di specie, atteso che il Cotroneo, oltre ad essere stato assolto per insussistenza del fatto da tutte le altre fattispecie criminose a lui contestate, é stato prosciolto con sentenza di non doversi procedere per difetto di 3 querela in relazione al delitto di ragion fattasi ex art. 393 cod.pen., così diversamente qualificato il delitto di estorsione a lui in origine contestato. A nulla rileva che, in epoca recente, sia intervenuto un indirizzo giurisprudenziale - sia pure espresso a Sezioni Unite - in base al quale il reato di esercizio arbitrario delle proprie ragioni con violenza o minaccia alle persone e quello di estorsione si differenziano tra loro in relazione all'elemento psicologico, da accertarsi secondo le ordinarie regole probatorie (Sez. U, Sentenza n. 29541 del 16/07/2020, Filardo, Rv. 280027), dovendo la vicenda cautelare essere comunque valutata in relazione all'epoca della sofferta restrizione e non potendosi in questa sede procedere a un giudizio ipotetico circa la correttezza della riqualificazione del delitto originariamente contestato alla luce della giurisprudenza sopravvenuta. Occorre peraltro considerare che la circostanza di avere dato o concorso a dare causa alla custodia cautelare per dolo o colpa grave opera, quale condizione ostativa al riconoscimento del diritto all'equa riparazione per ingiusta detenzione, anche in relazione alle misure disposte in difetto delle condizioni di applicabilità previste dagli artt. 273 e 280 cod. proc. pen. (Sez. U, Sentenza n. 32383 del 27/05/2010, D'Ambrosio, Rv. 247663); ma con l'avvertenza - evidenziata dalla medesima pronunzia apicale - che l'operatività di tale principio non può concretamente esplicarsi, in forza del meccanismo causale che governa l'indicata condizione ostativa, nei casi in cui l'accertamento dell'insussistenza ab origine delle condizioni di applicabilità della misura in oggetto avvenga sulla base dei medesimi elementi trasmessi al giudice che ha reso il provvedimento cautelare, in ragione unicamente di una loro diversa valutazione. 2. Il provvedimento impugnato va perciò annullato con rinvio alla Corte d'appello di Napoli, per nuovo giudizio, nell'ambito del quale dovranno essere più accuratamente considerati i principi qui richiamati, anche in relazione alla eventuale sopravvenienza di elementi additivi a carico dell'odierno ricorrente rispetto al momento della sua sottoposizione a custodia cautelare. P.Q.M. Annulla il provvedimento impugnato e rinvia, per nuovo giudizio, alla Corte d'appello di Napoli. Così deciso in Roma, il 9 dicembre 2021 Il Consigliere stensore Il Presidente / ",8145
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46165@tS.clean.pdf,"SENTENZA sul ricorso proposto da: SPEZZANO ANDREA nato a ROMA il 22/01/1999 avverso la sentenza del 22/01/2020 della CORTE APPELLO di CATANZARO visti gli atti, il provvedimento impugnato e il ricorso; udita la relazione svolta dal Consigliere EUGENIA SERRAO; udito il Pubblico Ministero, in persona del Sostituto Procuratore GIULIO ROMANO, che ha concluso per il rigetto del ricorso; udito il difensore avvocato PIERGERARDO SANTORO del foro di ROMA in sostituzione dell'avvocato DIDDI ALESSANDRO del foro di ROMA che, riportandosi ai motivi del ricorso, ha concluso per l'accoglimento. Penale Sent. Sez. 4   Num. 46165  Anno 2021Presidente: DI SALVO EMANUELERelatore: SERRAO EUGENIAData Udienza: 09/12/2021RITENUTO IN FATTO E CONSIDERATO IN DIRITTO 1. La Corte di appello di Catanzaro, con la sentenza indicata in epigrafe, ha confermato la pronuncia di condanna emessa, a seguito di rito abbreviato, il 30/11/2018 dal Tribunale di Cosenza nei confronti di Spezzano Andrea in relazione al reato previsto dall'art. 187 d. Igs. 30 aprile 1992, n. 285 per essersi posto alla guida dell'autoveicolo Alfa Romeo Mito trovandosi in Ł stato di alterazione psicofisic.,a per aver assunto sostanze stupefacenti del tipo cannabinoidi. Fatto commesso in Rende il 28 agosto 2018. 2. Andrea Spezzano propone ricorso per cassazione articolato in tre motivi. Con un primo motivo, deduce questione di legittimità costituzionale dell'art. 187 cod. strada in relazione agli artt.3, comma 2, 25, comma 2, 27, comma 3, 117, comma 1, Cost. in relazione all'art. 7 CEDU, ritenendo che vi sia disparità di trattamento e violazione del principio di tassatività laddove la norma applicata non indica quale sia il limite quantitativo che comprovi lo stato di alterazione oggettiva, non essendo così possibile in anticipo verificare in quali casi, facendo uso di sostanze stupefacenti, non ci si possa porre alla guida. La difesa ritiene che le pronunce della Corte costituzionale che hanno in passato rigettato analoga questione non influiscano su un possibile diverso giudizio, tenuto conto del fatto che ora è previsto l'accertamento strumentale su campioni di mucosa del cavo orale prelevati a cura di personale sanitario afferente la polizia giudiziaria per la rilevazione dello stato di alterazione da sostanze stupefacenti; tale accertamento consente di prevedere con oggettiva attendibilità il quantitativo di stupefacente presente nell'organismo del soggetto analizzato. 2.1. Con un secondo motivo deduce violazione dell'art. 606, comma 1, lett. c) ed e) cod. proc. pen. relazione all'art. 192, comma 1, cod. proc. pen. per avere la sentenza impugnata omesso di motivare o comunque per avere illogicamente motivato in merito alla prova dell'elemento materiale del reato. La difesa sostiene che gli elementi sintomatici degli occhi lucidi e rossi e del linguaggio sconnesso rilevati dalla polizia giudiziaria non fossero idonei a dimostrare lo stato di alterazione; inoltre, nei due verbali redatti a diverse ore l'uno dall'altro, la polizia giudiziaria ha effettuato una differente valutazione sintomatica, avendo nel primo verbale indicato esclusivamente «stato di agitazione»; nè sarebbe certo il dato risultante dalle analisi in quanto, mentre il primo prelievo contenente le urine e una percentuale di acqua inserita dall'indagato aveva dato esito positivo ai cannabinoidi, il secondo prelievo, 2 contenente solo urine, aveva dato esito negativo; la Corte ha, in definitiva, illogicamente dedotto lo stato di alterazione solo dal dato emergente dai verbali di polizia giudiziaria, senza dare credito scientifico né efficacia probatoria indiziaria ai risultati di laboratorio. 2.2. Con il terzo motivo deduce violazione dell'art. 606, comma 1, lett. c) ed e) cod. proc. pen. per avere la sentenza impugnata omesso di motivare in replica ai motivi dedotti nell'atto di appello inerenti all'errata metodica promossa dalla polizia giudiziaria nel rilevare lo stato di alterazione, alla mancata analisi del materiale ritrovato dalla polizia giudiziaria durante la perquisizione dell'autovettura, al mancato riscontro in sentenza di ciò che era emerso dai contraddittori risultati delle urine, all'assenza di una visita medica successiva al fine di corroborare il contestato stato di alterazione psicofisica, alla divergente rappresentazione sintomatologica da parte della polizia giudiziaria nei due verbali delle 3:25 e delle 8.30. 3. Il primo motivo di ricorso non supera il vaglio di ammissibilità in quanto manifestamente infondato. Come già osservato in una precedente pronuncia della Corte di legittimità (Sez. 4, n. 9458 del 20/11/2012, dep. 2013, Peggiani, Rv. 254398), il legislatore, nella sua discrezionalità, può stabilire una disciplina differenziata per situazioni che, a prima vista, si presentino analoghe, sempre che tale differenza rispetti il principio di ragionevolezza. Sulla questione si è già pronunciata in due occasioni la Corte Costituzionale, osservando che le differenti modalità tecniche previste per gli accertamenti degli stati di alterazione psico-fisica derivanti dall'influenza dell'alcool e dall'uso di sostanze stupefacenti o psicotrope trovano giustificazione nell'attuale stato delle conoscenze tecnico-scientifiche che non permettono di avvalersi, per l'acquisizione della prova dell'uso di sostanze stupefacenti, di una strumentazione tecnica analoga a quella utilizzata per il rilevamento dello stato di ebbrezza al-colica, che assicura, grazie all'esame spirometrico, attendibili riscontri del tasso alcolemico nell'aria alveolare espirata. La Consulta ha, inoltre, precisato trattarsi di fattispecie incriminatrice sufficientemente determinata, risultando essa integrata dalla concorrenza di due elementi: l'uno, obiettivamente rilevabile dagli agenti di polizia giudiziaria (lo stato di alterazione); l'altro, consistente nell'accertamento della presenza, nei liquidi fisiologici del conducente, di tracce di sostanze stupefacenti o psicotrope, a prescindere dalla quantità delle stesse, essendo rilevante non il dato quantitativo, ma gli effetti che l'assunzione di quelle sostanze può provocare in concreto nei singoli soggetti. (Corte Cost. ord. n.306 del 12 luglio 2001; Corte Cost. ord. n.277 del 12 maggio 2004). Pertanto c'è ragionevolezza nella scelta del legislatore di differenziare i due regimi sanzionatori, ancorando solo quello 3 previsto dall'art. 186 cod. strada a un dato percentuale. Infatti, il tasso alcolemico può essere rilevato immediatamente con valutazioni percentuali, il che consente una differenziazione di gravità. Invece la rilevazione della «alterazione» di cui all'art.187 cod. strada non può essere agevolmente graduata (salvo l'accertamento della positività), anche per la eterogeneità delle sostanze stupefacenti assumibili. La dedotta evoluzione delle tecniche strumentali per l'accertamento del quantitativo di sostanza stupefacente assunta non potrebbe, peraltro, condurre ad una pronuncia di incostituzionalità della norma vigente in quanto è preclusa la proposizione di questioni di legittimità che comportino la creazione di nuove fattispecie incriminatrici (sulla impossibilità per la Corte Costituzionale di creare nuove fattispecie criminose, ex plurimis, ordinanze n. 317 del 11 luglio 2000 e n.337 del 14 luglio 1999). 4. Il secondo motivo di ricorso è inammissibile in quanto inerente alla valutazione del fatto. Con la decisione impugnata la Corte ha fondato la conferma della pronuncia di condanna facendo riferimento tanto all'esito dei prelievi da liquidi biologici quanto allo stato di alterazione fisica e psichica in cui versava l'imputato al momento della guida. Il ricorrente, riconducendo la doglianza nell'alveo del vizio di manifesta illogicità della motivazione chiede in realtà, in questa sede, una inammissibile rivalutazione di tali emergenze istruttorie, contestando la riconducibiliià certa dei sintomi accertati dagli agenti di polizia giudiziaria all'alterazione da cannabinoidi e l'esattezza degli esami di laboratorio. 4.1. La Corte territoriale ha espressamente dato atto delle doglianze dell'appellante ribadendo quanto già affermato nella sentenza di primo grado, ossia l'esistenza della prova circa l'esito positivo delle analisi sui liquidi biologici e dell'effettivo stato di alterazione idoneo a compromettere l'idoneità alla guida, peraltro pienamente in linea con l'orientamento interpretativo espresso dalla Corte di legittimità, a mente del quale ai fini della configurabilità del reato previsto dall'art.187 cod. strada, è necessario l'accertamento, oltre che dell'assunzione di sostanze stupefacenti, di uno stato di alterazione psicofisica derivante da tale assunzione (ex plurimis, Sez. 4 , n. 41376 del 18/07/2018, Basso, Rv. 27471201). In entrambe le conformi sentenze di merito i giudici hanno ritenuto, con motivazione non manifestamente illogica, che l'esistenza della condizione sintomatica dell'alterazione fosse stata adeguatamente provata da quanto indicato nei verbali di polizia giudiziaria, rimarcando anche che lo Spezzano avesse «invano» tentato di alterare l'esito dell'esame effettuato. 4.2. Va ricordato, con specifico riguardo all'asserita manifesta illogicità della motivazione, che tale vizio deve risultare di spessore tale da risultare percepibile 4 ictu ()culi, dovendo il sindacato di legittimità al riguardo essere limitato a rilievi di macroscopica evidenza, restando ininfluenti le minime incongruenze e considerandosi disattese le deduzioni difensive che, anche se non espressamente confutate, siano logicamente incompatibili con la decisione adottata, purché siano spiegate in modo logico ed adeguato le ragioni del convincimento senza vizi giuridici (Sez. U, n. 47289 del 24/09/2003, Petrella, Rv. 22607401; Sez. U, n. 24 del 24/11/1999, Spina, Rv. 21479401). A tal riguardo, deve tuttora escludersi la possibilità di «un'analisi orientata ad esaminare in modo separato ed atomistico i singoli atti, nonché i motivi di ricorso su di essi imperniati ed a fornire risposte circoscritte ai diversi atti ed ai motivi ad essi relativi» (Sez. 2, n. 18163 del 22/04/2008, Ferdico, Rv. 23978901), e la possibilità per il giudice di legittimità di una rilettura degli elementi di fatto posti a fondamento della decisione o l'autonoma adozione di nuovi e diversi parametri di ricostruzione e valutazione dei fatti (Sez. 6, n. 25255 del 14/02/2012, Minervini, Rv. 25309901). 4.3. La mancata rispondenza delle considerazioni svolte nella motivazione alle acquisizioni processuali può, peraltro, essere dedotta quale motivo di ricorso a condizione che comporti il cosiddetto travisamento della prova e purché siano indicate in maniera specifica ed inequivoca le prove che si pretende essere state travisate, nelle forme di volta in volta adeguate alla natura degli atti in considerazione, in modo che non ne sia effettuato un esame parcellizzato. Travisamento che, nel caso in esame, non risulta dedotto. 5. Il terzo motivo di ricorso è inammissibile. E' ripetutamente affermato nella giurisprudenza della Corte di Cassazione il principio secondo il quale nella motivazione della sentenza il giudice del gravame di merito non è tenuto a compiere un'esplicita analisi di tutte le deduzioni delle parti né a fornire espressa spiegazione in merito al valore probatorio di tutte le emergenze istruttorie, essendo necessario e sufficiente che spieghi, in modo logico e adeguato, le ragioni del suo convincimento, dalle quali si dovranno ritenere implicitamente disattese le opposte deduzioni difensive ancorchè non apertamente confutate. In altre parole, non rappresenta vizio censurabile l'omesso esame critico di ogni questione sottoposta all'attenzione del giudice di merito qualora dal complessivo contesto argomentativo sia desumibile che alcune questioni siano state implicitamente rigettate o ritenute non decisive, essendo a tal fine sufficiente che la pronuncia enunci con adeguatezza e logicità gli argomenti che si sono ritenuti determinanti per la formazione del convincimento del giudice (Sez.1, n.46566 del 21/02/2017, M, Rv. 27122701; Sez.2, n.9242 del 8/02/2013, Reggio, Rv.25498801; Sez.6, n.49970 del 19/10/2012, Muià, Rv.25410701; Sez.4, 5 Il dnsigliere et ensore genia rrao UEPOCrints IN C:MIT i 1.1N4 , I , . /i n ,. O -,‚ rYZ:AR`() a i i m  i141.0  r J 1 I L Eman n.34747 del 17/05/2012, Parisi, Rv.25351201; Sez.4, n.45126 del 6/11/2008, Ghisellini, Rv.24190701). 6. Alla declaratoria d'inammissibilità segue la condanna del ricorrente al pagamento delle spese processuali; ed inoltre, alla luce della sentenza 13 giugno 2000, n. 186, della Corte costituzionale e rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa nella determinazione della causa di inammissibilità», il ricorrente va condannato al pagamento di una somma che si stima equo determinare in euro 3.000,00 in favore della Cassa delle ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende. Così deciso il 9 dicembre 2021 6 ",13135
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46162@tS.clean.pdf,"SENTENZA sul ricorso proposto da: SANTI CLAUDIO nato a GAVORRANO il 14/04/1951 avverso la sentenza del 29/10/2019 della CORTE APPELLO di FIRENZE visti gli atti, il provvedimento impugnato e il ricorso; udita la relazione svolta dal Consigliere EUGENIA SERRAO; udito il Pubblico Ministero, in persona del Sostituto Procuratore GIULIO ROMANO,che ha concluso per l'inammissibilita' del ricorso Penale Sent. Sez. 4   Num. 46162  Anno 2021Presidente: DI SALVO EMANUELERelatore: SERRAO EUGENIAData Udienza: 09/12/2021RITENUTO IN FATTO E CONSIDERATO IN DIRITTO 1. La Corte di appello di Firenze, con la sentenza indicata in epigrafe, ha confermato la pronuncia di condanna emessa nei confronti di Santi Claudio, a seguito di rito abbreviato, dal Tribunale di Grosseto in data 15/09/2015 in relazione al delitto di cui agli' artt.81, comma 2, e 110 cod. pen., 73, commi 1 e 1-bis, d.P.R. 9 ottobre 1990, n.309 per illecita detenzione e cessione, in plurime occasioni, di sostanze stupefacenti del tipo eroina e del tipo metadone, nonché in relazione al reato di cui all'art.385, commi 1 e 3, cod. pen. e 47 ter, comma 8, I. 26 luglio 1975, n.354 per essere evaso durante l'espiazione di pena detentiva in regime di detenzione domiciliare. Fatti commessi in Gavorrano e altrove sino all'aprile 2013 con recidiva reiterata, specifica infraquinquennale. 2. Claudio Santi ha proposto ricorso per cassazione censurando la sentenza impugnata, con un primo motivo, per mancanza e manifesta illogicità della motivazione nonché violazione di legge in relazione alla qualificazione del reato di cui all'art. 73 T.U. Stup. ritenendo la difesa che non possano essere ostativi alla configurazione dell'ipotesi lieve la continuatività delle condotte o lo svolgimento di attività in qualche modo organizzata, essendo dirimente la quantità di droga detenuta, la grandezza del mercato di riferimento ovvero il numero rilevante di tossicodipendenti, mentre non è dirimente la diversità delle sostanze trafficate o il rinvenimento della sostanza già suddivisa in dosi. Nel caso in esame, erano contestate ipotesi di detenzione e di cessione di eroina non meglio individuate e in quantità imprecisate e i giudici, in base a una disanima generica, hanno omesso di valutare gli elementi significativi nella disponibilità del giudice; manifestamente illogica è la parte finale della motivazione in cui si è data risonanza al dato quantitativo tralasciando il dato più significativo, ossia l'assoluta scarsa qualità della sostanza. Considerato che le imputazioni mosse all'imputato riguardano tipologie di stupefacenti non meglio individuate in quantità non meglio precisate, si sarebbe dovuto riconoscere il c.d. piccolo spaccio. Con un secondo motivo ha dedotto vizio di motivazione e violazione di legge in merito all'eccessività della pena per effetto della mancata concessione delle circostanze attenuanti generiche in regime di prevalenza sulla recidiva. La difesa ritiene che la pena inflitta sia eccessiva, tenuto conto del comportamento processuale dell'imputato e della complessiva vicenda delittuosa. La sentenza 2 impugnata difetta di motivazione circa l'applicazione delle norme di cui all'art.133 cod. pen. 3. Il primo motivo di ricorso non supera il vaglio di ammissibilità in quanto aspecifico. Lungi dal confrontarsi con la congrua motivazione offerta dalla Corte territoriale a pag.3 in replica ad analoga deduzione difensiva, il ricorso è meramente reiterativo di essa. Viene ignorato il richiamo al numero di episodi di detenzione e spaccio, la notevole diffusione sul territorio della rete di contatti con i numerosi cessionari, nonché il rilevante dato quantitativo (si tratta, tra l'altro, di 480 dosi circa di eroina), non controbilanciati dalla scarsa qualità della sostanza ceduta né dalle modalità non complesse dello spaccio. Come costantemente affermato dalla Corte di legittimità (ex plurimis, Sez.6, n.8700 del 21/01/2013, Leonardo, Rv. 254584), la funzione tipica dell'impugnazione è quella della critica argomentata avverso il provvedimento cui si riferisce. Tale critica argomentata si realizza attraverso la presentazione di motivi che, a pena di inammissibilità (artt. 581 e 591 cod.proc.pen.), devono indicare specificamente le ragioni di diritto e gli elementi di fatto che sorreggono ogni richiesta. Contenuto essenziale dell'atto di impugnazione è, pertanto, innanzitutto e indefettibilmente il confronto puntuale (cioè con specifica indicazione delle ragioni di diritto e degli elementi di fatto che fondano il dissenso) con le argomentazioni del provvedimento il cui dispositivo si contesta. Risulta pertanto di chiara evidenza che se il motivo di ricorso, come nel caso in esame, si limita a reiterare il motivo d'appello, confrontandosi solo apparentemente con la motivazione della sentenza impugnata, per ciò solo si destina all'inammissibilità, venendo meno in radice l'unica funzione per la quale è previsto e ammesso (la critica argomentata al provvedimento), posto che con siffatta mera riproduzione il provvedimento ora formalmente impugnato, lungi dall'essere destinatario di specifica critica argomentata, è di fatto del tutto ignorato. Il giudice di merito ha svolto, in ossequio all'orientamento interpretativo sposato dalla Corte di Cassazione a Sezioni Unite (Sez. U, n.51063 del 27/09/2018, Murolo, in motivazione), una valutazione «complessiva» del caso concreto per desumerne l'insussistenza degli indici della fattispecie di cui all'art. 73, comma 5, d.P.R. n.309/1990. Con la citata sentenza, il massimo consesso della Corte di legittimità ha precisato che nella verifica occorre abbandonare l'idea che gli indici attinenti al valore ponderale, alle modalità del fatto, ai mezzi dell'azione ed alla pericolosità sociale della condotta possano essere utilizzati dal giudice alternativamente, «riconoscendo od escludendo, cioè, la lieve entità del fatto anche in presenza di un solo indicatore di segno positivo o negativo, a prescindere dalla considerazione degli altri. Ma allo stesso tempo 3 anche che tali indici non debbano tutti indistintamente avere segno positivo o negativo». Essendovi «la possibilità che tra gli stessi indici si instaurino rapporti di compensazione e neutralizzazione in grado di consentire un giudizio unitario sulla concreta offensività del fatto anche quando le circostanze che lo caratterizzano risultano prima facie contraddittorie in tal senso». Solo all'esito «della valutazione globale di tutti gli indici che determinano il profilo tipico del fatto di lieve entità, è poi possibile che uno di essi assuma in concreto valore assorbente e cioè che la sua intrinseca espressività sia tale da non poter essere compensata da quella di segno eventualmente opposto di uno o più degli altri». 4. Il secondo motivo di ricorso è inammissibile. E' appena il caso di considerare che, in tema di valutazione dei vari elementi per la concessione delle attenuanti generiche, ovvero in ordine al giudizio di comparazione e per quanto riguarda la determinazione della pena e i limiti del sindacato di legittimità su detti punti, la giurisprudenza di questa Suprema Corte non solo ammette la cosiddetta motivazione implicita (Sez. 6, n. 36382 del 04/07/2003, Dell'Anna, Rv. 22714201) o con formule sintetiche (tipo «si ritiene congrua», Sez. 4, n. 23679 del 23/04/2013, Viale, Rv. 25620101; Sez. 6, n. 9120 del 02/07/1998, Urrata, Rv. 21158301), ma afferma anche che la ratio della disposizione di cui all'art.62 bis cod. pen. non impone al giudice di merito di esprimere una valutazione circa ogni singola deduzione difensiva. La Corte di Appello ha, peraltro, esplicitato le ragioni per le quali non ritenesse di effettuare un diverso giudizio di bilanciamento, segnatamente la pena base individuata nel minimo edittale e le decine di condanne, tra le quali numerose quelle in materia di stupefacenti, concretanti la recidiva bilanciata. Giova evidenziare che, in ogni caso, la richiesta della difesa incontrava il divieto previsto dall'art.69, comma 4, cod. pen. 5. Alla declaratoria d'inammissibilità segue la condanna del ricorrente al pagamento delle spese processuali; e inoltre, alla luce della sentenza 13 giugno 2000, n. 186, della Corte costituzionale e rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa nella determinazione della causa di inammissibilità», il ricorrente va condannato al pagamento di una somma che si stima equo determinare in euro 3.000,00 in favore della Cassa delle ammende. 4 P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende. Così deciso il 9 dicembre 2021 tEPC\MMIIN CANTILM oggi,  (  fUNMON4R10 NULHZIAF#0 IL FUNZIONARI Dott.ssa ir 5 ",8818
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46161@tS.clean.pdf,"SENTENZA sul ricorso proposto da: CARDONE ANTONIO nato a MELFI il 19/11/1990 avverso la sentenza del 19/06/2020 della CORTE APPELLO di POTENZA visti gli atti, il provvedimento impugnato e il ricorso; udita la relazione svolta dal Consigliere GIUSEPPE PAVICH; lette le conclusioni del Pubblico Ministero, in persona del Sostituto Procuratore generale GIULIO ROMANO Penale Sent. Sez. 4   Num. 46161  Anno 2021Presidente: DI SALVO EMANUELERelatore: PAVICH GIUSEPPEData Udienza: 09/12/2021RITENUTO IN FATTO 1. Antonio Cardone ricorre, a mezzo del proprio difensore di fiducia, avverso la sentenza con la quale, il 19 giugno 2020, la Corte d'appello di Potenza ha confermato la condanna emessa a suo carico dal Tribunale potentino il 15 gennaio 2019, avendolo dichiarato responsabile del delitto p. e p. dall'art. 73 d.P.R. 309/1990, accertato in Lavello il 28 luglio 2018, con la recidiva specifica reiterata nel quinquennio. Al Cardone si addebita in particolare la detenzione, nell'armadio della sua camera da letto, di 43,5 grammi di hashish, da cui erano ricavabili 300 dosi, oltréer materiale per il confezionamento, ivi compreso un bilancino di precisione e una lama con tracce di stupefacente. 2. I motivi di lagnanza del ricorrente sono due. 2.1. Con il primo motivo, si denuncia vizio di motivazione, fino al limite della motivazione apparente, in ordine sia alla destinazione a terzi dello stupefacente, sia alla qualificazione giuridica del fatto, che doveva essere derubricato, secondo l'esponente, nell'ipotesi di lieve entità: la Corte lucana ha omesso di confrontarsi con le questioni proposte dall'appellante, liquidate come generiche, ed ha operato una sorta di motivazione per relationem alla sentenza di primo grado: ciò a fronte di un atto d'appello che conteneva invece una valutazione specifica, precisa e dettagliata di tutti gli elementi posti dal giudice di primo grado alla base della sua decisione. Nel merito della vicenda il ricorrente, richiamando alcune pronunzie della Corte di legittimità, lamenta l'omessa considerazione delle censure in sede d'appello circa la ritenuta finalità di cessione a terzi, nonché in ordine al mancato riconoscimento dell'ipotesi di lieve entità. 2.2. Con il secondo motivo, il deducente lamenta violazione di legge e vizio di motivazione in riferimento alla commisurazione del trattamento sanzionatorio, che muove da una pena superiore al minimo edittale, e al mancato riconoscimento delle attenuanti generiche in soggetto di giovanissima età e tossicodipendente, che ha tenuto un buon comportamento processuale. 3. Nella sua requisitoria scritta, il Procuratore generale presso la Corte di Cassazione ha chiesto il rigetto del ricorso. CONSIDERATO IN DIRITTO 1. Il primo motivo di ricorso é manifestamente infondato: sebbene, infatti, la Corte di merito si attardi nel censurare la genericità delle deduzioni dell'appellante, 2 menzionando fra l'altro la nota sentenza a Sezioni Unite Galtelli ma senza pervenire a una declaratoria di inammissibilità dell'appello per difetto di specificità, tuttavia il percorso argomentativo della sentenza impugnata si confronta espressamente con il materiale probatorio e dà conto, in modo certamente non carente sul piano argomentativo, né manifestamente illogico, delle ragioni poste a base della decisione impugnata e delle specificità del caso concreto. Ciò premesso, oltre ad operare una valutazione circa l'entità del quantitativo di stupefacente rinvenuto (certamente tutt'altro che trascurabile), la Corte distrettuale valorizza ulteriori elementi che si aggiungono - in un più ampio contesto valutativo - a quelli costituiti dalla mera detenzione dello stupefacente: ossia il fatto che, all'interno dell'appartamento, fosse presente uno strumentario destinato ad assicurare la preparazione sistematica di dosi di stupefacente da spacciare, contestualizzando cioé sia la finalizzazione della detenzione dello stupefacente a successive cessioni a terzi, sia l'andamento pressoché professionale dell'attività, non riducibile ad un'ipotesi di ""piccolo spaccio"". Ciò caratterizza appieno, secondo la Corte di merito, l'insidiosità della condotta contestata all'odierno ricorrente, lungi dal qualificarla come di minima offensività. Del resto anche la recente giurisprudenza a Sezioni Unite (Sez. U, Sentenza n. 51063 del 27/09/2018, Murolo), pur richiamando la necessità di una valutazione complessiva e contestuale dei presupposti per l'applicabilità del quinto comma dell'art. 73, d.P.R. 309/1990, ha chiarito che «all'esito della valutazione globale di tutti gli indici che determinano il profilo tipico del fatto di lieve entità, é poi possibile che uno di essi assuma in concreto valore assorbente e cioé che la sua intrinseca espressività sia tale da non poter essere compensata da quella di segno eventualmente opposto di uno o più degli altri, come per l'appunto affermato nei precedenti arresti delle Sezioni Unite» (con evidente riferimento alle precedenti pronunzie Sez. U, Sentenza n. 35737 del 24/06/2010, Rico, Rv. 247911, e Sez. U, Sentenza n. 17 del 21/06/2000, Primavera e altri, Rv. 216668, secondo cui l'ipotesi di lieve entità di cui all'art. 73, comma quinto, D.P.R. 9 ottobre 1990 n. 309 può essere riconosciuta solo in ipotesi di minima offensività penale della condotta, deducibile sia dal dato qualitativo e quantitativo, sia dagli altri parametri richiamati dalla disposizione - mezzi, modalità, circostanze dell'azione -, con la conseguenza che, ove venga meno anche uno soltanto degli indici previsti dalla legge, diviene irrilevante l'eventuale presenza degli altri). Risulta evidente, alla stregua dei risultati investigativi illustrati a tal fine nella sentenza impugnata, che la detenzione di un quantitativo di hashish da cui erano ricavabili 300 dosi singole, unitamente a una serie di strumenti per il confezionamento di dosi, caratterizzava l'attività criminale a tal punto da sottolinearne l'offensività e da escludere che alla stessa potesse ascriversi un carattere di lieve entità. 3 3. E' infondato il secondo motivo di ricorso. Nel motivare in ordine al trattamento sanzionatorio, certamente superiore rispetto ai limiti minimi edittali del delitto p. e p. dall'art. 73, comma 4, d.P.R. 309/1990 ed ulteriormente aggravato dall'applicazione della recidiva qualificata contestata, la Corte potentina sottolinea fra l'altro i plurimi precedenti da cui é gravato il Cardone e le peculiari modalità esecutive dell'addebito contestatogli, evidenziando così la spiccata pericolosità dell'imputato nella sua attività criminosa. E' del resto pacifico, nella giurisprudenza di legittimità, che il dovere motivazionale del giudice di merito sul punto risulta adempiuto nel caso in cui, con argomentazione succinta, si dia conto del fatto che la condotta costituisce significativa prosecuzione di un processo delinquenziale già avviato (Sez. 6, Sentenza n. 56972 del 20/06/2018, Franco, Rv. 274782); quanto poi al diniego delle attenuanti generiche, si ricorda che il giudice del merito esprime al riguardo un giudizio di fatto, la cui motivazione é insindacabile in sede di legittimità, purché sia non contraddittoria e dia conto, anche richiamandoli, degli elementi, tra quelli indicati nell'art. 133 cod. pen., considerati preponderanti ai fini della concessione o dell'esclusione (Sez. 5, Sentenza n. 43952 del 13/04/2017, Pettinelli, Rv. 271269: nella specie, la Corte ha ritenuto sufficiente, ai fini dell'esclusione delle attenuanti generiche, il richiamo in sentenza ai numerosi precedenti penali dell'imputato). Si soggiunge, a fronte degli elementi posti a base delle censure difensive in punto di trattamento sanzionatorio, che la ""giovane età"" dell'imputato non può giustificare di per sé la concessione delle attenuanti generiche, ma é necessario che il giudice accerti che la condizione giovanile abbia influito sulla personalità del soggetto determinandone una non completa maturità e capacità di valutare il proprio comportamento secondo le norme del buon vivere civile (Sez. 2, Sentenza n. 11985 del 04/02/2020, Gismondo, Rv. 278633). 4. Al rigetto del ricorso segue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso in Roma, il 9 dicembre 2021 Il Consiglieri estensore -p‚Ł - Il Pr idente ",8353
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s10@a2021@n46240@tS.clean.pdf,"SENTENZA sul ricorso proposto da: SOFIA TINDARO nato a MILAZZO il 18/12/1981 avverso l'ordinanza del 19/04/2021 della CORTE APPELLO di MESSINA udita la relazione svolta dal Consigliere DANIELE CAPPUCCIO; lette le conclusioni del PG, il quale ha chiesto dichiararsi l'inammissibilità del ricorso. Penale Sent. Sez. 1   Num. 46240  Anno 2021Presidente: ZAZA CARLORelatore: CAPPUCCIO DANIELEData Udienza: 07/12/2021RITENUTO IN FATTO 1. Con ordinanza del 19 aprile 2021, la Corte di appello di Messina ha rigettato l'istanza presentata da Tindaro Sofia ed intesa alla sospensione dell'esecutività della sentenza emessa nei suoi confronti da quell'ufficio giudiziario il 28 settembre 2020 e divenuta irrevocabile il 14 ottobre 2020. 2. Il giudice dell'esecuzione ha, in proposito, rappresentato che Sofia è stato correttamente citato per il giudizio di appello, giacché il relativo decreto è stato notificato mediante consegna di copia al difensore ai sensi dell'ad. 161, comma 4, cod. proc. pen., posto che egli non è stato reperito presso il domicilio dichiarato. 3. Tindaro Sofia propone, con l'assistenza dell'avv. Giuseppe Cicciari, ricorso per cassazione affidato ad un unico motivo, con il quale deduce violazione della legge processuale per avere il giudice dell'esecuzione disatteso l'istanza senza considerare che la polizia giudiziaria, incaricata della notificazione del decreto di citazione per il giudizio di appello, indicò, al momento della restituzione dell'atto, non consegnato per il suo sopravvenuto trasferimento, l'indirizzo al quale egli avrebbe potuto essere utilmente raggiunto, onde ricorre una nullità assoluta ed insanabile che si riverbera sulla sentenza conclusiva del procedimento di appello. 4. Il Procuratore generale, con requisitoria scritta, ha chiesto dichiararsi l'inammissibilità del ricorso. CONSIDERATO IN DIRITTO 1. Il ricorso è inammissibile perché vedente su censure non consentite, avendo l'istante attivato un procedimento diverso da quello deputato a far valere i vizi dedotti. 2. La giurisprudenza di legittimità ha, invero, di recente chiarito, nella sua composizione più autorevole, che «Le nullità assolute ed insanabili derivanti, in giudizio celebrato in assenza, dall'omessa citazione dell'imputato e/o del suo difensore, non sono deducibili mediante incidente di esecuzione, ai sensi dell'ad. 670 cod. proc. pen., in ragione dell'intervenuto passaggio in giudicato della sentenza, salva restando la possibilità di far valere, attraverso la richiesta di rescissione del giudicato ai sensi dell'ad. 629-bis cod. proc. pen., l'incolpevole mancata conoscenza della celebrazione del processo che si assuma derivata dalle 2 nullità stesse» (Sez. U, n. 15498 del 26/11/2020, dep. 2021, Lovric, Rv. 280931 - 01). Nel caso di specie, Sofia lamenta che si sia proceduto nei suoi confronti in assenza a dispetto dell'irrituale notificazione, nei suoi confronti, del decreto di citazione per il giudizio di appello, concluso con l'emissione di una sentenza che non è stata impugnata nei termini prescritti e che è, pertanto, passata in giudicato, ciò che preclude l'attivazione dello strumento prescelto dal ricorrente. Né, va per completezza aggiunto, può ritenersi, in questa sede, che la Corte di appello avrebbe dovuto procedere alla conversione dell'impugnazione ex art. 568, comma 5, cod. proc. pen., atteso che, hanno ulteriormente precisato le Sezioni Unite della Corte di cassazione (sentenza n. 15498 del 26/11/2020, dep. 2021, Lovric, Rv. 280931 - 02), «La richiesta di incidente di esecuzione non può essere riqualificata, ai sensi dell'art. 568, comma 5, cod. proc. pen., come richiesta di rescissione del giudicato, attesa la eterogeneità, per natura e funzione, dei due rimedi». 3. Sulla base delle considerazioni che precedono il ricorso deve essere, dunque, dichiarato inammissibile. Alla luce della sentenza 13 giugno 2000, n. 186, della Corte costituzionale, rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa nella determinazione della causa di inammissibilità», alla declaratoria dell'inammissibilità medesima consegue, a norma dell'art. 616 cod. proc. pen., l'onere delle spese del procedimento nonché quello del versamento della somma, in favore della cassa delle ammende, equitativamente fissata in 3.000,00 euro. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Così deciso il 07/12/2021.  ",4556
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211207/snpen@s60@a2021@n45207@tS.clean.pdf,"SENTENZA sul ricorso proposto da Rosus Ioan (CUI 037E0SX), nato in Romania il 4/07/1991; avverso la sentenza del 13/09/2021 emessa dalla Corte di appello di Venezia visti gli atti, la sentenza impugnata ed il ricorso; udita la relazione svolta dal consigliere Fabrizio D'Arcangelo; udite le richieste del Pubblico Ministero, in persona del Sostituto Procuratore generale Simone Perelli, che ha concluso chiedendo l'inammissibilità del ricorso; udito il difensore, avv. Furio Faranda, che ha chiesto l'accoglimento del ricorso; RITENUTO IN FATTO 1. Con la sentenza impugnata la Corte d'appello di Venezia ha disposto la consegna all'autorità giudiziaria tedesca di Ioan Rosus, in esecuzione di un mandato di arresto europeo processuale emesso in data 12 agosto 2021 dal Penale Sent. Sez. 6   Num. 45207  Anno 2021Presidente: CRISCUOLO ANNARelatore: D'ARCANGELO FABRIZIOData Udienza: 06/12/2021Tribunale di Wuppertal per il reato di furto in abitazione asseritamente commesso dal soggetto richiesto in consegna in data 22/12/2021 a Velbert. 2. L'avv. Furio Faranda, nell'interesse del Rosus ricorre avverso tale sentenza e ne chiede l'annullamento, deducendo, con unico motivo, la violazione dell'art. 17, commi 2 e 2 bis, della legge n. 69 del 2005, in quanto la sentenza impugnata sarebbe stata emessa una volta decorso il termine perentorio posto dall'art. 17. Rileva il ricorrente che la Corte di appello di Venezia aveva indicato la causa del superamento del termine nella mancata traduzione del mandato di arresto e in un disguido nelle informazioni rilasciate dalla Cancelleria al difensore, ma il mancato o l'inesatto adempimento da parte della cancelliera, a qualsiasi causa, ascrivibile non sarebbe idoneo a integrare l'ipotesi della forza maggiore; in particolare il rinvenimento degli atti da inviare al difensore nella casella ""spam"" sarebbe superabile attraverso la normale diligenza e attenzione del personale incaricato e, dunque, sarebbe tutt'altro che inevitabile. CONSIDERATO IN DIRITTO 1. Il ricorso deve essere dichiarato inammissibile. 2. Il ricorso è stato presentato dall'Avv. Furio Faranda in data 18 settembre 2021 presso il Tribunale di Roma. L'art. 22, secondo comma, della legge n. 69 del 2005, tuttavia, in deroga alla disciplina generale in materia di presentazione dell'impugnazione delineata dall'art. 582, comma 2, cod. proc. pen., sancisce che «Il ricorso è presentato nella cancelleria della corte di appello che ha emesso il provvedimento, la quale lo trasmette alla Corte di cassazione...». La norma ha intenzionalmente recepito il più recente orientamento del giudice di legittimità circa l'inapplicabilità dell'art. 582, comma 2, cod. proc. pen., ritenuto incompatibile con le esigenze di celerità che improntano «la ratio ispiratrice del sottosistema normativo» (Sez. 6, n. 22821 del 23/07/2020, Ben Achur, Rv. 280147-01; Sez. F., n. 23953 del 20/08/2020 Fiore, Rv. 280147; Sez. F, n. 23954 deI20/08/2020, non mass.). Il ricorso è, peraltro, tardivo, in quanto il ricorso depositato presso il Tribunale di Roma in data 18 settembre 2021 è pervenuto alla Corte di appello di Venezia in data 30 settembre 2021 e, dunque, oltre il termine perentorio di ....._.24)9  cinque giorni previsto dall'art. 22, secondo comma, della legge n. 69 del 2005. 2 6. Alla stregua di tali rilievi il ricorso deve essere dichiarato inammissibile. Il ricorrente deve, pertanto, essere condannato, ai sensi dell'art. 616 cod. proc. pen., al pagamento delle spese del procedimento. In virtù delle statuizioni della sentenza della Corte costituzionale del 13 giugno 2000, n. 186, e considerato che non vi è ragione di ritenere che il ricorso siano stato presentato senza «versare in colpa nella determinazione della causa di inammissibilità», deve, altresì, disporsi che la ricorrente versi la somma, determinata in via equitativa, di tremila euro in favore della cassa delle ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Manda alla Cancelleria per gli adempimenti di cui all'art. 22, comma 5, della legge n. 69 del 2005. Così deciso il 6/12/2021. Il Consigliere estensore Il Presi'- te Fabrizio D'Arcangelo Anna <51- uolo ",4270
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211207/snpen@s60@a2021@n45205@tS.clean.pdf,"SENTENZA sul ricorso proposto da Scuto Salvatore, nato a Catania il 23/06/1979; avverso la sentenza del 29/09/2021 emessa dalla Corte di appello di Catania visti gli atti, la sentenza impugnata ed il ricorso; udita la relazione svolta dal consigliere Fabrizio D'Arcangelo; lette le richieste del Pubblico Ministero, in persona del Sostituto Procuratore generale Simone Perelli, che ha concluso chiedendo l'inammissibilità del ricorso.? RITENUTO IN FATTO 1. Con la sentenza impugnata la Corte d'appello di Catania ha disposto la consegna all'autorità giudiziaria tedesca di Salvatore Scuto, in quanto destinatario di un mandato di arresto europeo emesso in data 23 settembre 2019 dalla Pretura di Rottweil per il reato di rapina aggravata commesso in data 11 novembre 2003. Penale Sent. Sez. 6   Num. 45205  Anno 2021Presidente: CRISCUOLO ANNARelatore: D'ARCANGELO FABRIZIOData Udienza: 06/12/20212. L'avv. Salvatore Centorbi, nell'interesse dello Scuto, ricorre avverso tale sentenza e ne chiede l'annullamento, deducendo, con unico motivo, l'omessa motivazione, la violazione di legge, il travisamento e l'erronea applicazione della legge n. 69 del 2005. 3. Il giudizio di cassazione si è svolto a trattazione scritta, ai sensi dell'art. 23, comma 8, d.l. n. 137 del 2020, conv. dalla legge n. 176 del 2020. Con requisitoria e conclusioni scritte del 25 ottobre 2021 il Procuratore generale ha chiesto la declaratoria di inammissibilità del ricorso. CONSIDERATO IN DIRITTO 1. Il ricorso deve essere dichiarato inammissibile in quanto il motivo nello stesso proposto è manifestamente infondato. 2. Con unico motivo il ricorrente deduce l'omessa motivazione, la violazione di legge, il travisamento e l'erronea applicazione della legge n. 69 del 2005. Rileva il ricorrente che, sin dall'inizio del procedimento, sarebbero sorti diversi dubbi sulla natura, processuale o esecutiva, del mandato di arresto europeo emesso dall'autorità giudiziaria tedesca e che si erano resi necessari numerosi rinvii di udienza per acquisire chiarimenti. La sentenza impugnata aveva superato tali incertezze, optando per la natura processuale del mandato di arresto europeo; la motivazione della sentenza impugnata sul punto sarebbe, tuttavia, solo generica e tautologica, in quanto nel testo del mandato di arresto europeo si farebbe riferimento a una «sentenza emessa in data 26.4.2004» per il reato di rapina aggravata commesso dallo Scuto in data 11 novembre 2003. Parimenti il tempo trascorso dalla commissione del fatto per il quale è stato attivato il mandato di arresto europeo, risalente a ben diciotto anni fa, avrebbe dovuto indurre la Corte di appello di Catania a richiedere informazioni e accertamenti integrativi all'autorità giudiziaria tedesca, ai sensi dell'art. 16 della legge n. 69 del 2005, al fine di ricostruire correttamente la vicenda che coinvolge lo Scuto. 3. Il motivo è manifestamente infondato. Le informazioni e gli accertamenti integrativi all'autorità giudiziaria tedesca, ai sensi dell'art. 16 della legge n. 69 del 2005, sono invero staté richiesti. 2 ki Il Pre /nte Anna Trio Il Consigliere estensore Fabrizio D'Arcangelo 4/(‚Ati‚z Nella informativa inviata in data 6.7.2021, richiamata in sentenza, la Procura di Stato di Rottweil, in risposta alla richiesta di informazioni della Corte di Appello di Catania, ha precisato che il mandato di arresto è processuale «in quanto in Germania non è prevista una condanna di un incolpato in sua assenza» e che «la prescrizione processuale penale subentrerà il 24/4/2024. Pertanto chiedo ormai di decidere tempestivamente, tenendo conto che il procedimento di estradizione è pendente in Italia da quasi due anni». L'incertezza in ordine alla natura, processuale o esecutiva, del mandato di arresto europeo e al perfezionamento del termine di prescrizione per il reato commesso in territorio tedesco è, dunque, stata superata dalla Corte di appello di Catania e il ricorrente non si è confrontato nel ricorso con questo esito. 6. Alla stregua di tali rilievi il ricorso deve essere dichiarato inammissibile. Il ricorrente deve, pertanto, essere condannato, ai sensi dell'art. 616 cod. proc. pen., al pagamento delle spese del procedimento. In virtù delle statuizioni della sentenza della Corte costituzionale del 13 giugno 2000, n. 186, e considerato che non vi è ragione di ritenere che il ricorso siano stato presentato senza «versare in colpa nella determinazione della causa di inammissibilità», deve, altresì, disporsi che la ricorrente versi la somma, determinata in via equitativa, di tremila euro in favore della cassa delle ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Manda alla Cancelleria per gli adempimenti di cui all'art. 22, comma 5, della legge n. 69 del 2005. Così deciso il 06/12/2021. ",4897
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s20@a2021@n46884@tS.clean.pdf,"SENTENZA sul ricorso proposto da: DANCI DUMITRU DANUT nato il 19/05/1989 avverso l'ordinanza del 19/03/2021 del TRIB. LIBERTA' di TREVISO udita la relazione svolta dal Consigliere IGNAZIO PARDO; lette le conclusioni del PG PAOLA MASTROBERARDINO che ha chiesto dichiararsi inammissibile il ricorso. RITENUTO IN FATTO 1.1 Con ordinanza in data 11 marzo 2021, il tribunale del riesame di Treviso, in accoglimento dell'appello avanzato dal P.M. avverso il provvedimento del G.I.P. presso il medesimo tribunale datato 19-2-2021, disponeva il sequestro preventivo per equivalente di beni mobili, immobili, azioni, quote sociali e liquidità riferibili a Danzi Dumitru Danut ed altri due coindagati del reato di truffa aggravata ai danni dello Stato per avere effettuato il commercio di autovetture dall'estero omettendo il dovuto pagamento dell'IVA sino all'importo di euro 524.731. 1.2 Avverso detta ordinanza proponeva ricorso per cassazione il difensore del Danci che lamentava, con distinti motivi qui riassunti ex art. 173 disp. att. cod.proc.pen.: - violazione di legge con riferimento all'inutilizzabilità ex art. 63 commi 1 e 2 cod.proc.pen. delle dichiarazioni rese dagli acquirenti delle vetture immatricolate posto che, le stesse, erano state rese quando già esistevano indizi di reità a loro carico come emergeva dalle dichiarazioni sostitutive dai medesimi sottoscritte nelle quali riferivano falsamente di avere acquistato la vettura direttamente da fornitore comunitario; - mancanza di motivazione ed erronea applicazione della legge penale con riferimento alle Penale Sent. Sez. 2   Num. 46884  Anno 2021Presidente: MESSINI D'AGOSTINI PIERORelatore: PARDO IGNAZIOData Udienza: 03/12/2021mancate allegazioni difensive che era stata ritenuta elemento decisivo dal giudice del riesame e ciò benchè fossero state svolte adeguate difese anche mediante il deposito di memoria con la quale si evidenziava come la qualifica di amministratore di fatto ascritta al ricorrente non fosse supportata da alcun elemento probatorio. CONSIDERATO IN DIRITTO 2.1 II ricorso è manifestamente infondato oltre che proposto per motivi non consentiti e deve, pertanto, essere dichiarato inammissibile. Quanto al primo motivo secondo il costante orientamento di questa Corte di cassazione le dichiarazioni rese innanzi alla polizia giudiziaria da una persona non sottoposta ad indagini, ed aventi carattere autoindiziante, non sono utilizzabili contro chi le ha rese ma sono pienamente utilizzabili contro i terzi, posto che la garanzia di cui all'art. 63, comma 1, cod. proc. pen. è posta a tutela del solo dichiarante (Sez. 2, n. 28583 del 18/06/2021, Rv. 281807 - 01). E nel caso in esame le dichiarazioni degli acquirenti le autovetture non verrebbero utilizzate nei confronti degli stessi bensì al solo fine di ricostruire i passaggi che le auto avevano effettuato prima di venire in loro possesso ed individuare le società che le commercializzavano in Italia dopo averle ritirate dall'estero. In ogni caso, come osservato dallo stesso tribunale del riesame, i gravi indizi a carico dell'indagato Danci (e dei coindagati) si desumono dagli accertamenti documentali, ritenuti sufficienti a dimostrare il mancato assolvimento dell'Iva sia all'estero che in Italia e che le immatricolazioni in Italia sono avvenute grazie alla presentazione di false attestazioni di pagamento dell'imposta con induzione in errore dell'Amministrazione ed evasione fiscale. Ciò significa che la censura rivolta solo ad escludere l'utilizzabilità delle dichiarazioni auto-indizianti non supera la prova di resistenza poiché, anche a volere escludere le dichiarazioni degli acquirenti, residuerebbe comunque un adeguato materiale probatorio ai fini della valutazione della gravità indiziaria. 2.2 II secondo motivo è proposto per motivi non deducibili; ed invero il giudizio di legittimità avverso i provvedimenti cautelari reali può essere proposto solo per violazione di legge e non anche per difetto di motivazione. Al proposito questa Corte di cassazione ha sostenuto che in tema di riesame delle misure cautelari reali, nella nozione di ""violazione di legge"" per cui soltanto può essere proposto ricorso per cassazione a norma dell'art. 325, comma 1, cod. proc. pen., rientrano la mancanza assoluta di motivazione o la presenza di motivazione meramente apparente, in quanto correlate all'inosservanza di precise norme processuali, ma non l'illogicità manifesta, la quale può denunciarsi nel giudizio di legittimità soltanto tramite lo specifico e autonomo motivo di ricorso di cui alla lett. e) dell'art. 606 stesso codice (Sez. U, n. 5876 del 28/01/2004, Rv. 226710 - 01). Nel caso di specie non sussiste alcuna motivazione apparente o totalmente assente perché, il tribunale del riesame, ha spiegato con gli argomenti esposti alle pagine 4 e seguenti, ed in particolare per il Donci a pagina 9, per quali ragioni e sulla base di quali precise emergenze ritenere che il suddetto indagato avesse agito quale amministratore di fatto così che le doglianze avanzate dal secondo motivo di ricorso che deducono l'assenza di 2 adeguato materiale indiziario sono inammissibili in assenza di qualsiasi violazione di legge. In conclusione, l'impugnazione deve ritenersi manifestamente infondata ed avanzata per doglianze non proponibili; alla declaratoria di inammissibilità consegue, per il disposto dell'art. 616 cod.proc.pen., la condanna del ricorrente al pagamento delle spese processuali, nonché al versamento in favore della Cassa delle ammende di una somma che, ritenuti e valutati i profili di colpa emergenti dal ricorso, si determina equitativamente in C 3.000,00. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Roma, 3 dicembre 2021 IL CONSIGLIERE Dott. I tiàzio,Pri-FEb5‚,c(Lt  li  UL L, IL PRESIDENTE Dott. o Messini D'Agostini 91 14/"".., n  ",5940
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s60@a2021@n47225@tS.clean.pdf,"SENTENZA sui ricorsi proposti da 1. Pucci Gianluca, nato a Roma il 23/09/1982 2. Di Franco Debora, nata a Roma il 21/12/1987 avverso la sentenza del 30/09/2020 della Corte di appello di Roma; visti gli atti, il provvedimento impugnato e i ricorsi; udita la relazione svolta dal Consigliere Ercole Aprile; udito il Pubblico Ministero, in persona del Sostituto Procuratore generale Elisabetta Cennicola, che ha concluso chiedendo l'inammissibilità dei ricorsi; uditi l'avv. Luigi Maurizio D'Agosto, in sostituzione dell'avv. Simonetta Galantucci, per il Pucci e l'avv. Carlo Pecoraro per la Di Franco, che hanno concluso chiedendo l'annullamento della sentenza impugnata. RITENUTO IN FATTO 1. Con la sentenza sopra indicata la Corte di appello dì Roma riformava parzialmente la pronuncia di primo grado, riducendo la pena inflitta all'imputato Pucci, e confermava nel resto la medesima pronuncia dell'Il giugno 2019 con la quale il Tribunale di Roma aveva condannato: Penale Sent. Sez. 6   Num. 47225  Anno 2021Presidente: DI STEFANO PIERLUIGIRelatore: APRILE ERCOLEData Udienza: 03/12/2021- Gianluca Pucci in relazione ai reati di cui agli artt. 497-bis cod. pen. (capo B), 477 e 482 cod. pen. (capo C), con fatti accertati in Roma il 6 novembre 2012, per essere stato trovato in possesso di una carta d'identità contraffatta recante la sua fotografia e per avere concorso nella falsificazione di una tessera sanitaria, documenti entrambi intestati a tal Corbo Giuseppe Aldo, nato in Brasile l'8 agosto 1982; - e Debora Di Franco in relazione al reato di cui all'art. 73, comma 4, d.P.R. n. 309 del 1990, così riqualificato il fatto contestatole al capo E), per avere, in Roma il 9 febbraio 2013, illegalmente detenuto presso la propria abitazione gr. 68,6 di miscuglio di tabacco e di marijuana, con percentuale di thc del 3,8% pari a gr. 2,606, e gr. 38,705 di hashish, con percentuale di thc del 7,5%, pari gr. 2,903, sostanze non esclusivamente destinate al consumo personale. 2. Avverso tale sentenza ha presentato ricorso il Pucci, con atto sottoscritto dal suo difensore, il quale ha dedotto due motivi. 2.1. Violazione di legge, in relazione agli artt. 125 e 546 cod. proc. pen., 157 cod. pen., e vizio di motivazione, per avere la Corte territoriale omesso di dichiarare l'intervenuta prescrizione dei due reati addebitati, benché il rinvio della trattazione del giudizio di appello, dall'udienza del 26 febbraio 2020 a quella del 1° aprile 2020, fosse stato disposto su richiesta del difensore della coimputata Di Franco, senza l'adesione da parte del difensore del prevenuto; e che un successivo rinvio del processo fino all'udienza del 30 settembre 2020 fosse stato disposto di ufficio. 2.2. Violazione di legge, in relazione agli artt. 125 e 546 cod. proc. pen., 81 cod. pen., e vizio di motivazione, per avere la Corte distrettuale ingiustificatamente disatteso la richiesta del riconoscimento del vincolo della continuazione tra i reati oggetto del presente processo e quelli per i quali il prevenuto era stato condannato con altra sentenza divenuta irrevocabile: illeciti, questi ultimi, parte dei quali riguardanti la detenzione illegale di stupefacente e di una pistola custoditi dall'imputato e rinvenuti dalla polizia giudiziaria il 6 novembre 2012, cioè in occasione della stessa scoperta della carta d'identità e della tessera sanitaria falsificate. 3. Contro la medesima sentenza ha proposto ricorso anche Debora Di Franco, con atto sottoscritto dal suo difensore, la quale ha dedotto due motivi. 3.1. Violazione di legge, in relazione agli artt. 190, 431 e 603 cod. proc. pen., e vizio di motivazione, per mancanza, contraddittorietà e manifesta illogicità, per avere la Corte di merito disatteso la richiesta difensiva di rinnovazione dell'istruzione dibattimentale mediante ostensione del barattolo contenente la 2 sostanza stupefacente, costituente corpo del reato e dunque sempre visionabile dal giudice, senza alcuna verifica della rilevanza e non superfluità della prova: esame che avrebbe permesso di rilevare che il contenuto era costituito solamente da un ""miscuglio di tabacco, residui di marijuana, carta bruciata e residui di filtri"", non commerciabile per la sua scarsa portata drogante perché chiaramente destinato ad un consumo personale dell'interessata; e per avere così confermato la pronuncia di condanna di primo grado, benché le caratteristiche della droga rinvenuta e le percentuali di principio attivo rendessero evidente che la stessa non era destinata allo spaccio: non potendo essere a tal fine valorizzati i soli dati della eterogeneità delle sostanze e del numero di dosi ricavabili dai quantitativi in sequestro, in assenza di altri elementi sintomatici di una destinazione della droga alla vendita a terzi, come la presenza di strumentazione idonea alla divisione e al confezionamento dello stupefacente. 3.2. Violazione di legge, in relazione agli artt. 73, comma 5, d.P.R. n. 309 del 1990 e 131-bis cod. pen., e vizio di motivazione, per mancanza, contraddittorietà e manifesta illogicità, per avere la Corte di appello ingiustificatamente negato che il fatto accertato potesse essere qualificato come di lieve entità, e per avere conseguentemente escluso che l'imputata potesse beneficiare della causa di non punibilità della particolare tenuità del fatto, in ragione della occasionalità della condotta, dello stato di incensuratezza dell'interessata e dell'assenza di elementi concreti sintomatici di una professionalità a delinquere. CONSIDERATO IN DIRITTO 1. Ritiene la Corte che il ricorso presentato nell'interesse di Gianluca Pucci sia inammissibile. 1.1. Il primo motivo del ricorso è manifestamente infondato. Anche a voler prescindere dal computo del periodo di rinvio della trattazione del giudizio di secondo grado disposto all'udienza del 26 febbraio 2020, va rilevato che la decorrenza del termine di prescrizione dei due reati contestati all'imputato venne sospesa, ai sensi dell'art. 157, primo comma, n. 3, cod. pen., nel corso del giudizio di primo grado, per il periodo massimo di 60 giorni, in ragione del rinvio disposto all'udienza del 22 febbraio 2019 in accoglimento di una richiesta formulata per legittimo impedimento del difensore del Pucci; e ex lege, nel corso del giudizio dì secondo grado, ai sensi dell'art. 83, commi 4 e 9, del decreto legge 17 marzo 2020, n. 18, convertito dalla legge 24 aprile 2020, n. 27 (e successive modifiche), in ragione del rinvio dell'udienza della trattazione del processo disposto il 1° aprile 2020, per l'intervallo fino al 30 giugno 2020, 3 pari ad altri 91 giorni. I reati addebitati al Pucci, accertati il 6 novembre 2012, si sarebbero, dunque prescritti il 4 ottobre 2020, dunque in data successiva a quella di emissione della sentenza di appello. 1.2. Il secondo motivo del ricorso è inammissibile per genericità del suo contenuto. Nella giurisprudenza di legittimità si è avuto modo ripetutamente di chiarire che il requisito della specificità dei motivi implica non soltanto l'onere di dedurre le censure che la parte intenda muovere in relazione ad uno o più punti determinati della decisione, ma anche quello di indicare, in modo chiaro e preciso, gli elementi che sono alla base delle censure medesime, al fine di consentire al giudice dell'impugnazione di individuare í rilievi mossi ed esercitare il proprio sindacato (così, tra le tante, Sez. 3, n. 5020 del 17/12/2009, Valentini, Rv. 245907). Nel caso di specie il ricorrente, ribadendo i rilievi formulati con l'atto di appello ai quali era stata data compiuta risposta nella sentenza di secondo grado, si è limitato ad enunciare il dissenso rispetto alle valutazioni compiute dalla Corte territoriale, omettendo di confrontarsi realmente con la motivazione della sentenza gravata: pronuncia con la quale era stato spiegato come, ai fini dell'applicazione dell'art. 81, secondo comma, cod. pen., fosse irrilevante la mera contiguità cronologica dell'accertamento dei reati oggetto del presente processo con quello di taluni dei delitti già giudicati con altra sentenza di condanna divenuta definitiva (in questo senso, tra le molte, Sez. 1, n. 35806 del 20/04/2016, D'Amico, Rv. 267580); non essendo stato allegato né altrimenti acquisito agli atti alcun concreto elemento sintomatico della esistenza di un progetto criminoso unitario, cui poter riconnettere la commissione di tutti gli illeciti in esame. 1.3. La inammissibilità del ricorso rende irrilevante la circostanza che il termine di prescrizione dei reati sia scaduto, come si è anticipato, in epoca successiva alla pronuncia della sentenza oggetto dell'impugnazione portata all'attenzione di questa Corte. Segue la condanna del ricorrente al pagamento delle spese del procedimento ed a quella di una somma in favore della Cassa delle ammende, che si stima equo fissare nella misura indicata in dispositivo. 2. Il ricorso presentato nell'interesse di Debora Di Franco va, invece, accolto. è fondato il primo motivo dell'atto di impugnazione con riferimento all'affermazione della colpevolezza della imputata (restando così assorbito l'esame delle restanti doglianze difensive). 4 Nel caso di specie la ricorrente non si è limitata a porre in discussione la tenuta logica della motivazione, ma ha dedotto anche la violazione di legge nella parte in cui si era ritenuta sussistente la destinazione allo spaccio, che costituisce elemento costitutivo della fattispecie contestata di detenzione illegale di droga. Sotto questo punto di vista, va accolta la censura nella parte in cui è stata lamentata l'applicazione da parte del giudice di merito di una norma incriminatrice sul presupposto dell'accertamento dì un fatto diverso da quello contemplato nella fattispecie astratta. Ed invero, la Corte di appello ha sottovalutato il fatto che l'imputata aveva sostenuto che quelle droghe erano da lei detenute per farne consumo personale, ed ha sostenuto, in maniera apodittica, che la destinazione allo spaccio delle sostanze fosse desumibile solo dalla loro entità ponderale. In tal modo è stato irragionevolmente valorizzato un elemento fattuale di significato tutt'altro che univoco, tenuto conto che i quantitativi di droga erano obiettivamente esigui (marijuana con gr. 2,606 di thc e hashish con gr. 2,903 dì thc); d'altro canto, le modalità di custodia delle sostanze (che erano contenute in un barattolo di vetro, unitamente a filtri e cartine bruciate: circostanza questa dedotta dalla difesa e non smentita dagli atti) erano compatibili con una destinazione delle sostanze al consumo personale e, soprattutto, non era accertata l'esistenza di alcun concreto dato - quale, ad esempio, la disponibilità di bilancino, taglierini, buste in plastica o fogli di cellophane - seriamente collegabile ad un'attività di preparazione di dosi o confezioni singole destinate allo spaccio in favore di terzi. Al riguardo va ribadito il principio di diritto secondo il quale la destinazione all'uso personale della sostanza stupefacente non ha natura giuridica di causa di non punibilità, poiché, al contrario, la destinazione della sostanza allo ""spaccio"" è elemento costitutivo del reato di illecita detenzione della stessa e, come tale, deve essere provata dalla pubblica accusa; non spetta, pertanto, all'imputato dimostrare la destinazione all'uso personale della sostanza stupefacente di cui sia stato trovato in possesso (così, tra le altre, Sez. 4, n. 39262 del 25/09/2008, Brambati, Rv. 241468). L'impostazione argomentativa privilegiata dei giudici di merito, nella quale è ravvisabile un erroneo impiego di massime di esperienza, permette di rilevare la mancanza assoluta di prova circa l'esistenza di un elemento costitutivo della fattispecie incriminatrice contestata: situazione questa nella quale si impone l'annullamento senza rinvio della sentenza impugnata, non essendo riconoscibile alcuna possibilità di ulteriore sviluppo motivazionale, il che rende superfluo lo svolgimento di un giudizio di rinvio. 5 P.Q.M. Annulla senza rinvio la sentenza impugnata nei confronti di Di Franco Debora perché il fatto non sussiste. Dichiara inammissibile il ricorso di Pucci Gianluca che condanna al pagamento delle spese processuali e della somma di euro tremila in favore della Cassa delle ammende. Così deciso il 03/12/2021 ",12265
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s10@a2021@n47037@tS.clean.pdf,"SENTENZA sul ricorso proposto da: BERNARDI PATRIZI PATRIZIA (RINUNCIANTE), nata a ROMA il 1°/05/1966 avverso la sentenza del 11/11/2019 della CORTE di APPELLO di PERUGIA udita la relazione svolta dalla Consigliera TERESA LIUNI udito il Procuratore generale, ASSUNTA COCOMELLO, la quale ha concluso chiedendo l'inammissibilità del ricorso Penale Sent. Sez. 1   Num. 47037  Anno 2021Presidente: TARDIO ANGELARelatore: LIUNI TERESAData Udienza: 03/12/2021RITENUTO IN FATTO e CONSIDERATO IN DIRITTO 1. Con sentenza dell'11/11/2019, la Corte di appello di Perugia - pronunciando in sede di rinvio dalla Cassazione, ed in applicazione dell'accordo tra le parti intervenuto ai sensi dell'art. 599 bis cod. proc. pen. - ha rideterminato la pena inflitta a Patrizia Bernardi Patrizi, ritenendo i reati per i quali l'imputata aveva riportata condanna con sentenza del Tribunale di Lanciano del 6/11/2013 avvinti in continuazione con quello già giudicato nel proc. n. 1657/2010 Rg N.R., definito con sentenza di questa Corte in data 29/1/2019 e, per l'effetto, ha fissato la pena complessiva in anni quattro e mesi dieci di reclusione, riducendo le pene accessorie ad un periodo corrispondente alla durata della pena principale. 2. Avverso detta sentenza avevano proposto ricorso per cassazione i difensori dell'imputata, avv.ti Veronica Paturzo e Pietro Pomanti, indicando a motivo unico di impugnazione profili di violazione di legge, ai sensi dell'art. 606, lett. b) cod. proc. pen., con riguardo agli artt. 81, comma 2, cod. pen., 219, comma 2, L. Fall. e 599 bis cod. proc. pen. 3. Nelle more della trattazione del ricorso, l'imputata Patrizia Bernardi Patrizi ha fatto pervenire rituale rinuncia all'impugnazione, con dichiarazione del 28/10/2021 depositata in cancellaria 1'8/11/2021, corredata di procura speciale dell'interessata. 4. Il ricorso deve essere dunque dichiarato inammissibile per rinuncia, ai sensi dell'art. 591, comma 1, lett. d) cod. proc. pen. A tale pronuncia segue la condanna alle spese del procedimento e al versamento della equa somma determinata in dispositivo in favore della cassa delle ammende, ai sensi dell'art. 616 cod. proc. pen., non risultando l'assenza di profili di colpa nella determinazione della causa di inammissibilità, alla stregua della sentenza della Corte Costituzionale n. 186/2000. P.Q.M. Dichiara inammissibile il ricorso e condanna la ricorrente al pagamento delle spese processuali e della somma di Euro cinquecento a favore della cassa delle ammende. Così deciso il giorno 3 dicembre 2021 ",2536
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s20@a2021@n46883@tS.clean.pdf,"SENTENZA sul ricorso proposto da: SGUAZZINI SIMONE nato a MELZO il 30/01/1988 avverso l'ordinanza del 30/06/2021 del TRIB. LIBERTA' di PAVIA udita la relazione svolta dal Consigliere GIUSEPPE COSCIONI; lette le conclusioni del PG PAOLA MASTROBERARDINO, che ha chiesto dichiararsi inammissibile il ricorso; lette le conclusioni del difensore dell'indagato, Avv. MANFREDI BONTEMPELLI, il quale ha insistito per l'annullamento dell'ordinanza impugnata; Penale Sent. Sez. 2   Num. 46883  Anno 2021Presidente: MESSINI D'AGOSTINI PIERORelatore: COSCIONI GIUSEPPEData Udienza: 03/12/2021RITENUTO IN FATTO 1. Con decreto del 12 gennaio 2021 il giudice per le indagini preliminari del Tribunale di Pavia disponeva il sequestro preventivo dei beni in danno della società Biolevano s.r.l. fino alla concorrenza della somma di • 143.321.004,00, in vista della successiva confisca diretta del reato e, solo qualora la confisca diretta non fosse stata possibile per mancata e/o inferiore provvista, il sequestro preventivo per equivalente dei beni di tutti gli indagati, compreso Sguazzini Simone, indagato per i reati di cui agli artt. 416 commi 1 e 2, 61 n.7 , 81 cpv., 110 e 640 comma 2 cod.pen., poiché, nella qualità di promotore ed organizzatore dell'associazione a delinquere in contestazione, come dipendente della Forenergy S.p.a. prima e della Rosso Commercio s.r.l. poi, avrebbe assicurato alla Biolevano s.r.l. in concorso con gli altri indagati, il reperimento ed il costante approvvigionamento delle biomasse legnose non certificate, provvedendo inoltre a garantire la riuscita delle strategie del sodalizio criminoso; con ordinanza del 17 febbraio 2021, il Tribunale di Pavia rigettava la richiesta di riesame proposta nell'interesse di Sguazzini. A seguito della notifica del decreto di sequestro, con istanza del 31 maggio 2021, la difesa dell'indagato avanzava richiesta di restituzione dei beni sottoposti a sequestro, indicando i medesimi nei conti correnti a lui intestati, in ragione della mancanza di un compiuto accertamento dell'incapienza della Biolevano s.r.l. ai fini del sequestro finalizzato alla confisca diretta e per equivalente; il giudice per le indagini preliminari del Tribunale di Pavia, con ordinanza del 9 giugno 2021, rigettava l'istanza; avverso l'ordinanza veniva proposto appello, che veniva rigettato dal Tribunale del Riesame di Pavia del 30 giugno 2021. 1.1 Avverso tale ultima ordinanza ricorre per Cassazione il difensore di Sguazzini Simone; premette che il Tribunale aveva negato l'esistenza di un fatto nuovo ed ignoto all'indagato al momento del riesame deciso con ordinanza del 17 febbraio 2021, escludendo che potesse essere considerato nuovo elemento di valutazione dei fatti la ""mera esecuzione di un decreto di sequestro il cui contenuto era già noto all'indagato al momento della proposizione dei riesame""; a tale proposito osserva che era pacifico che se il Tribunale del Riesame avesse conosciuto la circostanza dell'avvenuto sequestro a carico dell'indagato, non avrebbe potuto rigettare la richiesta difensiva di subordinare l'esecuzione del sequestro alla verifica dell'incapienza dell'ente, impiegando l'argomento dedotto dal Pubblico ministero relativo al già avvenuto sequestro giudiziario a carico dell'ente (circostanza che avrebbe reso inutile l'esecuzione a carico dell'indagato del sequestro autorizzato dal giudice per le indagini preliminari); al momento della decisione del Tribunale del Riesame, l'indagato neppure sapeva che la polizia giudiziaria aveva o avrebbe eseguito a suo carico il sequestro preventivo per 2 klANNJ equivalente (autorizzato dal decreto genetico della misura per il caso di incapienza del patrimonio della società persona giuridica); andava quindi distinta la questione oggetto del precedente riesame, vedente sulla illegittima autorizzazione della misura cautelare da parte dell'indagato, dalla questione in cui si discuteva nella presente sede, relativa alla illegittima esecuzione della misura cautelare da parte della polizia giudiziaria, ed era pertanto infondato quanto osservato dall'ordinanza impugnata circa la sostanziale riproposizione dei motivi di doglianza: l'esecuzione del sequestro, non conosciuta dal Tribunale né dall'indagato al momento della precedente decisione sul riesame, configurava un nuovo elemento di valutazione e inquadramento dei fatti, nella prospettiva della decisione sulla richiesta della difesa di subordinare l'esecuzione stessa alla verifica dell'incapienza della persona giuridica. 1.2 Il difensore eccepisce inoltre che l'ordinanza impugnata aveva ritenuto che non sussistesse alcun obbligo normativo o giurisprudenziale a carico del Pubblico Ministero e del giudice per le indagini preliminari in sede esecutiva avente ad oggetto l'accertamento del quantum dell'incapienza sociale ai fini dell'esecuzione del sequestro per equivalente a carico degli indagati/persone fisiche, utilizzando però un argomento semmai rilevante per discutere delle condizioni per autorizzare il sequestro, già vagliate nel precedente procedimento cautelare e non riproposte in questa sede; inoltre non era stato considerato che Sguazzini era un semplice dipendente della Rosso Commercio s.r.l. e si era dimesso in data 1° febbraio 2021, dopo l'esecuzione della misura degli arresti domiciliari (poi annullata), per cui non poteva ragionevolmente ottemperare all'onere di dimostrare la sussistenza dei presupposti per disporre il sequestro in forma diretta a carico dell'ente, semmai riferibile agli apicali della Biolevano s.r.l. Se anche si fosse ritenuto, prosegue la difesa, che né il giudice per le indagini preliminari, né il Pubblico Ministero, avrebbero dovuto compiere tale accertamento, si sarebbe dovuta applicare la giurisprudenza che ammette la richiesta congiunta di applicazione del sequestro preventivo in via diretta a carico dell'ente e, in via residuale, del sequestro preventivo per equivalente a carico della persona fisica, e che demanda alla fase di esecuzione della misura cautelare il compito di accertare l'impossibilità cd. funzionale di ricorrere al sequestro in forma specifica, con la conseguenza che la misura per equivalente a carico del singolo avrebbe potuto essere eseguita legittimamente solo dando conto della inesistenza di sufficienti beni della persona giuridica costituenti il profitto diretto, e quantificando tale insufficienza. 2.11 Procuratore generale depositava conclusioni scritte, con le quali chiedeva dichiararsi inammissibile il ricorso. tnIN""' 3 3.11 difensore depositava memoria di replica con la quale insisteva per l'annullamento dell'ordinanza impugnata. CONSIDERATO IN DIRITTO 1.11 ricorso è fondato. 1.1 Preliminarmente deve essere rilevato che non è condivisibile l'assunto del Tribunale secondo cui la questione era stata già proposta nel precedente giudizio cautelare, posto che, come osservato dal difensore, nella presente fase si contestano le modalità di esecuzione del sequestro, mentre il precedente giudizio cautelare si riferiva alla illegittima autorizzazione della misura cautelare; del resto, lo stesso Tribunale, dopo aver ritenuto che non erano sopravvenuti fatti nuovi rispetto al precedente provvedimento, è sceso nel merito della questione, con motivazione che però deve ritenersi mancante. E' vero infatti che quando si procede per reati commessi dal legale rappresentante di una persona giuridica, è legittimo il sequestro preventivo funzionale alla confisca per equivalente dei beni dell'imputato, sul presupposto dell'impossibilità di reperire il profitto del reato nei confronti dell'ente, nel caso in cui, successivamente alla imposizione del vincolo cautelare, dallo stesso soggetto non siano indicati i beni nella disponibilità della persona giuridica su cui disporre la confisca diretta. (vedi Sez.3, Sentenza n. 40362 del 06/07/2016, D'Agostino, Rv. 268587 - 01), ma è anche vero che un tale onere può essere adempiuto dall'indagato soltanto qualora venga dimostrata dal Pubblico Ministero l'incapienza, totale o parziale, dei beni della persona giuridica. Come precisato in motivazione da Sez.3, Sentenza n. 46709 del 28/03/2018, Carriero, Rv. 274561 - 01, ""...il sequestro preventivo per equivalente, richiede, per la legittimità della sua adozione, che nella sfera giuridico - patrimoniale di chi abbia conseguito l'indebito vantaggio patrimoniale non sia stato rinvenuto, per una qualsivoglia ragione, il prezzo o il profitto del reato; logico corollario di tali affermazioni è che il carattere residuale della confisca del tantundem rispetto a quella diretta comporta che, di regola, la prima in tanto è possibile se ed in quanto sia stato previamente e vanamente esperito, pur senza necessità di una preventiva ricerca generalizzata del provento, il tentativo di rinvenire il prezzo o il profitto originario del reato nella sfera giuridico - patrimoniale di chi ha tratto il beneficio dall'illecito (solitamente il suo autore o la persona giuridica, nel caso di reati tributari commessi dal legale rappresentante, fatta salva l'ipotesi della ""società schermo""), con la conseguenza che lo spostamento della misura dal profitto o prezzo del reato ad altro bene, di 4 pari valore ma ricadente nella disponibilità del reo, è consentito esclusivamente in via residuale rispetto all'esperibilità della confisca diretta"". Si deve quindi ritenere che il pubblico ministero debba previamente dimostrare l'impossibilità di poter vincolare il profitto del reato e che l'onere di motivazione del provvedimento cautelare debba fare riferimento alla indisponibilità del bene in capo all'ente, prima di poter aggredire i beni della persona fisica, avendo il pubblico ministero l'onere quanto meno di quantificare l'incapienza dei beni della persona giuridica, e di indicare quali accertamenti abbia compiuto, in modo da consentire poi all'indagato di indicare su quali beni, non considerati, il sequestro avrebbe potuto essere eseguito; nel caso in esame, il Tribunale del riesame ha ritenuto che né il giudice per le indagini preliminari, né il Pubblico Ministero avrebbero dovuto verificare l'assenza di beni costituenti il profitto del reato addebitato, omettendo quindi la motivazione su un punto fondamentale, e cioè sulla necessaria indicazione della misura della incapienza dei beni della società e di quali ricerche si fossero esperite per determinare la stessa, non essendo certo sufficiente l'affermazione del Pubblico Ministero contenuto nel parere sulla richiesta di restituzione dei beni sottoposti a sequestro che ""il sequestro nei confronti di Biolevano non ha raggiunto la concorrenza dell'importo sequestrato"". Trattandosi di mancanza di motivazione, il ricorso è ammissibile; a tale proposito, osserva questa Corte che, in tema di ricorso per cassazione proposto avverso provvedimenti cautelari reali, l'art. 325 cod.proc.pen. consente il sindacato di legittimità soltanto per motivi attinenti alla violazione di legge, nozione nella quale rientrano, in particolare, gli ""errores in iudicando"" o ""in procedendo"", ma anche i vizi della motivazione così radicali da rendere l'apparato argomentativo a sostegno del provvedimento del tutto mancante o privo dei requisiti minimi di coerenza, completezza e ragionevolezza, come tale apparente e, pertanto, inidoneo a rendere comprensibile l'itinerario logico seguito dal Giudice (Sez. 6, n. 6589 del 10/01/2013, Gabriele, Rv. 254893; Sez. 5, n. 43068 del 13/10/2009, Bosi, Rv. 245093) Pertanto, l'ordinanza impugnata deve essere annullata, con rinvio al Tribunale del Riesame di Pavia per nuovo giudizio. P.Q.M. Annulla l'ordinanza impugnata e rinvia per nuovo giudizio al Tribunale di Pavia competente ai sensi dell'art.324 comma 5 c.p.p. Così deciso il 03/12/2021 ",11712
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s20@a2021@n46882@tS.clean.pdf,"SENTENZA sul ricorso proposto da HUANG JIANQIU n. in Cina il 2/9/1971 avverso l'ordinanza resa dal Tribunale di Roma in data 28/6/2021 dato atto che si è proceduto a trattazione con contraddittorio cartolare, ai sensi dell'art. 23, comma 8, D.L. n. 137/2020; visti gli atti, la sentenza impugnata e il ricorso; udita la relazione del Cons. Anna Maria De Santis; letta la requisitoria del P.G., Dott.Paola Mastroberardino, che ha concluso per l'inammissibilità del ricorso RITENUTO IN FATTO 1.Con l'impugnata ordinanza il Tribunale di Roma, sezione per il riesame dei provvedimenti cautelari reali, rigettava la richiesta ex art. 324 cod.proc.pen. 1 Penale Sent. Sez. 2   Num. 46882  Anno 2021Presidente: MESSINI D'AGOSTINI PIERORelatore: DE SANTIS ANNA MARIAData Udienza: 03/12/2021formulata nell'interesse di Huang Jianqiu con riguardo al sequestro di capi di abbigliamento recanti marchi contraffatti. 2.Ha proposto ricorso per Cassazione il difensore dell'indagato, Avv. Francesco Simone, il quale ha dedotto: 2.1 La violazione dell'art. 474 cod.pen. La difesa limita le proprie censure alla merce contraddistinta dalle scritte ""Minnie"" e ""Richmond"", sostenendo che si tratti di loghi che non godono sul territorio italiano di alcuna protezione. Infatti, la parola ""Minnie"" risulta registrata quale marchio dalla Disney Enterprises Inc. esclusivamente in Francia e in base al principio di territorialità la validità e la tutela del marchio sono limitate allo Stato di registrazione. Analogamente, la dicitura ""Richmond"" è marchio registrato esclusivamente in Gran Bretagna e protetto limitatamente a detto Paese. Aggiunge la difesa che, affinché il marchio di fabbrica estero possa essere riconosciuto dall'ordinamento italiano ed equiparato nella protezione a quelli registrati presso l'Ufficio Italiano Brevetti e Marchi, deve essere necessariamente registrato in ambito europeo, presso l'Ufficio dell'Unione Europea per la proprietà intellettuale o, in ambito internazionale, presso la Organizzazione Mondiale per la proprietà intellettuale. Nella specie, dunque, i marchi di cui si assume l'indebita riproduzione non godono di protezione nell'ordinamento italiano sicché il tribunale cautelare ha errato nel ritenere sussistente il fumus del delitto ex art. 474 cod.pen.; 2.2 la mancanza o mera apparenza della motivazione in punto di onere della prova circa la registrazione del marchio ritenuto illecitamente riprodotto. La difesa sostiene che gli argomenti spesi dall'ordinanza impugnata a sostegno della reiezione del gravame eludono la questione inerente alla sussistenza della tutela giuridica dei marchi in esame e la conseguente configurabilità della fattispecie contestata. Lamenta, inoltre, che l'affermazione secondo cui spetta all'indagato dimostrare la mancata registrazione del marchio imitato, fa carico al medesimo del compito di fornire la prova contraria e negativa rispetto alla supposta presunzione di registrazione di cui si gioverebbero i marchi considerati noti. Pertanto, anche nel caso di specie, l'esistenza di una registrazione sul territorio italiano, da cui discende giuridicamente l'esistenza di una tutela penalistica, deve essere provata da chi esercita l'azione penale, spettando alla difesa unicamente l'onere di confutazione. CONSIDERATO IN DIRITTO 1.11 ricorso è fondato e merita accoglimento. Il ricorrente è indagato per i reati di cui agli artt. 474 e 648 cod.pen. in quanto, in veste di legale rappresentante della Arix&Fashion s.r.I., deteneva per la vendita merce recante marchi contraffatti 2 GQ, tra cui 960 magliette riproducenti la scritta ""Richmond"" e 480 felpe con la scritta ""Mi nnie"". La difesa, con il supporto di una consulenza tecnica a firma del dott. Stefano Pasquetto, sostiene l'insussistenza del fumus commissi delicti in relazione alla fattispecie ex art. 474 cod.pen., difettando il presupposto della registrazione dei marchi presso il competente ufficio nazionale e non sussistendo la prova della registrazione presso l'omologo ufficio europeo ovvero presso l'Organizzazione Mondiale per la proprietà intellettuale. L'ordinanza impugnata ha disatteso i rilievi difensivi sul punto sostenendo che l'art. 474 cod.pen. sanziona la contraffazione dei marchi sia nazionali che esteri, indipendentemente dal luogo di registrazione, e ha richiamato la giurisprudenza di legittimità che, in caso di marchi noti e di larghissima diffusione, grava la difesa dell'onere di provare l'insussistenza dei presupposti per la loro protezione. 2. Questa Corte ha da tempo chiarito che, poiché la tutela penale dei marchi o dei segni distintivi delle opere dell'ingegno o di prodotti industriali è finalizzata alla garanzia dell'interesse pubblico preminente della fede pubblica, più che a quello privato del soggetto inventore, il terzo comma dell'art. 473 cod. pen. - secondo il quale le norme incriminatrici in tema di contraffazione e alterazione dei marchi o dei segni si applicano sempre che siano state osservate le norme delle leggi interne o delle convenzioni internazionali sulla tutela della proprietà intellettuale o industriale - deve essere interpretato nel senso che per la configurabilità dei delitti contemplati dai precedenti commi del medesimo articolo è necessario che il marchio o il segno distintivo, di cui si assume la falsità, sia stato depositato, registrato o brevettato nelle forme di legge all'esito della prevista procedura, sicché la falsificazione dell'opera dell'ingegno può aversi soltanto se essa sia stata formalmente riconosciuta come tale (Sez. 2, n. 6418 del 26/03/1998, Rv. 211176). Si è ulteriormente precisato che il presupposto cautelare del ""fumus commissi delicti"" nei procedimenti per i reati di contraffazione e alterazione di marchi o segni distintivi è configurabile, in fase cautelare, ove questi ultimi risultino depositati, registrati o brevettati nelle forme di legge, non richiedendosi alcuna indagine in ordine alla loro validità sostanziale (Sez. 2, n. 4217 del 20/11/2009, dep. 2010, Rv. 245895; Sez. 5, n. 24331 del 05/03/2015, Rv. 265137). 3. Il Tribunale cautelare ha disatteso le censure difensive con motivazione apodittica e, comunque, non coerente con i canoni ermeneutici fissati dalla giurisprudenza di legittimità. La giurisprudenza civile ha anche recentemente ribadito che in tema di protezione del marchio vige il principio di territorialità, chiarendo che l'accertamento giudiziale della titolarità di quest'ultimo è, di regola, limitato al 3 ck paese di registrazione e insuscettibile di estensione in uno Stato diverso da quello in cui è avvenuto, salvo che si tratti di marchio comunitario (registrato, cioè, per la prima volta in sede comunitaria, oppure nascente dalla registrazione ivi di un marchio già registrato in uno Stato membro, con conseguente estensione della protezione per tutti i paesi dell'Unione) o internazionale (la cui procedura di rilascio, ai sensi dell'Accordo di Madrid, sfocia nel conferimento di una pluralità di distinti marchi nazionali che producono, in ciascuno Stato ad esso aderente, gli stessi effetti della domanda di registrazione di un marchio nazionale che fosse lì direttamente depositato) (Sez. U, n. 13570 del 04/07/2016, Rv. 640219). I limiti alla tutela del marchio discendono, dunque, dal formale riconoscimento a livello nazionale, comunitario o internazionale del logo, del segno distintivo, della rappresentazione grafica o di altri dati caratterizzanti uno specifico prodotto quale marchio. 3.1 Nella specie due considerazioni si impongono con evidenza: la prima concerne l'assenza di qualsiasi indicazione circa la riconducibilità delle scritte incriminate a marchi verbali tutelati dall'ordinamento interno, alla stregua delle specifiche deduzioni formulate dalla difesa ed annesse allegazioni; l'altra che, attenendo la registrazione ad un elemento costitutivo della fattispecie incriminatrice ex art. 474 cod.pen., come pacificamente riconosciuto dalla giurisprudenza successiva alla novella di cui alla L. 23 luglio 2009, n. 99, la dimostrazione della sua sussistenza deve essere data dalla pubblica accusa, mediante prove documentali o dichiarative idonee ad attestare la registrazione dei marchi ( in tal senso, Sez. 2, n. 43374 del 19/09/2019, Rv. 277771; n. 35154 del 17/7/2019, non mass.; Sez. 5, n. 25273 del 12/4/2012,Rv.252993; n.41891 del 4/6/2013, Rv.256707). L'applicazione nella specie della costante giurisprudenza di questa Corte alla cui stregua, ai fini della sussistenza del delitto previsto dall'art. 474 cod. pen, allorchè si tratti di marchio di larghissimo uso e di incontestata utilizzazione da parte delle relative società produttrici, non è richiesta la prova della sua registrazione, gravando in tal caso l'onere di provare la insussistenza dei presupposti per la sua protezione su chi tale insussistenza deduce (Sez. 2, n. 36139 del 19/07/2017 Rv. 271140; Sez. 5, n. 5215 del 24/10/2013 ,dep. 2014, Rv. 258673; Sez. 2, n. 22693 del 13/05/2008, Rv. 240414), impone la previa acquisizione di elementi che attestino una rinomanza tale del marchio e una notoria riferibilità alla casa produttrice e alla tipologia di prodotti che contraddistingue da renderne giuridicamente attendibile la tutelabilità in sede giudiziaria, con conseguente onere a carico dell'incolpato di fornire la prova contraria. 4 Siffatto onere non può, tuttavia, tradursi in una presunzione svincolata da elementi che ne convalidino in maniera affidabile i presupposti operativi, soprattutto quando, come nel caso in esame, sia in discussione la stessa riconducibilità dell'elemento che si assume imitato alla nozione di marchio, ovvero di tratto dotato di peculiare attitudine caratterizzante uno specifico prodotto e il relativo produttore. Inoltre, non può trascurarsi che la difesa ha fornito elementi a sostegno dell'assenza di registrazione dei loghi incriminati nel Registro Nazionale dei Marchi e non è ragionevolmente esigibile che nel riparto probatorio le si faccia carico integralmente della prova relativa all'eventuale esistenza di un marchio comunitario o internazionale a tutela delle scritte imitative, attesa la complessità del sistema e considerati i peculiari meccanismi giuridici che presidiano l'estensione extraterritoriale dell'efficacia di un'eventuale registrazione estera. 4. Il rilevato deficit motivazionale su un elemento costitutivo dell'illecito ipotizzato impone, dunque, l'annullamento dell'ordinanza impugnata con rinvio al Tribunale per nuovo esame che dovrà tener conto delle criticità segnalate. Non è fuor di luogo rimarcare, tuttavia, che il sequestro probatorio è legittimo non solo quando la condotta ipotizzata è sussumibile in una precisa fattispecie criminosa, ma anche quando tale sussumibilità è discutibile sotto il profilo giuridico, sia nel senso della possibile esclusione di tale condotta dall'area dell'illecito penale, sia nell'ipotesi di configurabilità, sempre in astratto, di fattispecie criminosa diversa da quella indicata nel decreto di sequestro; il mezzo di ricerca della prova ""de quo"", che costituisce lo strumento più idoneo ad accertare la fondatezza della ""notitia criminis"" attraverso l'acquisizione del corpo del reato e delle cose ad esso attinenti, può infatti rendersi necessario per stabilire gli esatti termini della condotta denunciata o ipotizzata, al fine non solo della configurabilità o meno di un reato, ma anche dell'inquadramento di tale condotta in una o in un'altra figura criminosa, in una fase del procedimento - le indagini preliminari - caratterizzata dalla fluidità dell'imputazione sia sotto il profilo fattuale che sotto il profilo giuridico (Sez. 2, n. 4306 del 17/10/1995, Rv. 203119; Sez. 6, n.14411 del 5/3/2009,Rv.243267; Sez. 3, n.24846 del 28/4/2016, Rv,267195). In detta prospettiva, pertanto, alla eventuale verifica negativa del fumus in ordine al delitto ex art. 474 cod.pen. dovrà essere opportunamente affiancata la valutazione circa l'alternativa riconducibilità dei fatti contestati ad ipotesi affini o sussidiarie, quali quella ex art. 517 cod.pen. P.Q.M. 5 Annulla l'ordinanza impugnata e rinvia per nuovo giudizio al Tribunale di Roma competente ai sensi dell'art. 324, comma 5,cod.proc.pen. Così deciso in Roma il 3 dicembre 2021 Il Consigliere estensore Il Presidente Anna Maria De Santis ro Messini D'Agostini Oh, ligg, ",12302
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s20@a2021@n46881@tS.clean.pdf,"SENTENZA sul ricorso proposto da: CIAPPINA FRANCESCO nato a REGGIO CALABRIA il 25/03/1978 avverso l'ordinanza del 06/07/2021 della CORTE APPELLO di MILANO udita la relazione svolta dal Consigliere GIUSEPPE COSCIONI; lette le conclusioni del PG LUIGI CUOMO, che ha chiesto dichiararsi inammissibile il ricorso; Penale Sent. Sez. 2   Num. 46881  Anno 2021Presidente: MESSINI D'AGOSTINI PIERORelatore: COSCIONI GIUSEPPEData Udienza: 03/12/2021RITENUTO IN FATTO 1. La Corte di appello di Milano, con ordinanza del 6 luglio 2021, dichiarava inammissibile l'istanza di rescissione del giudicato sulla sentenza del Tribunale di Milano del 20-27 giugno 2018 n.7505 proposta da Ciappina Francesco. 1.1 Avverso l'ordinanza ricorre per Cassazione il difensore di Ciappina, lamentando l'erroneità dell'affermazione secondo la quale la conoscenza del ricorrente del giudicato penale a suo carico derivava dall'ordine di esecuzione notificato al suo difensore di fiducia in data 1°marzo 2021; sul punto i giudici di appello erano incorsi in un evidente errore, in quanto il certificato dello stato di esecuzione depositato dalla Procura generale non poteva rappresentare la prova dell'avvenuta notifica all'Avv. Nizzari dell'ordine di esecuzione e del decreto di contestuale sospensione, in quanto veniva riportata soltanto la seguente indicazione: ""notificato in data 01.03.2021 a Avvocato"" Pertanto, nel citato documento non veniva assolutamente indicato il nome dell'Avv. Nizzari o di altro avvocato, né il mezzo attraverso il quale sarebbe stato notificato il provvedimento, né era stata fornita prova dell'avvenuta notifica; inoltre, la Corte di appello aveva soltanto presunto che l'Avv. Nizzari avesse accettato la notifica ex art. 157 comma 8 bis cod.proc.pen. dell'ordine di esecuzione del 1°marzo 2021. 1.2 Il Procuratore Generale depositava note scritte nelle quali chiedeva dichiararsi inammissibile il ricorso. CONSIDERATO IN DIRITTO 1 Il ricorso è inammissibile. 1.1 L'art. 629 bis comma 2 cod.proc.pen. prevede che la richiesta di rescissione del giudicato debba essere presentata entro trenta giorni dal momento dell'avvenuta conoscenza del procedimento; la Corte di appello di Milano ha rigettato l'istanza ritenendo che il ricorrente avesse avuto notizia dell'ordine di esecuzione della sentenza in data 01.03.2021 (e che quindi l'istanza fosse stata proposta tardivamente) quando il suddetto ordine era stato notificato al suo difensore di fiducia, Avv. Nizzari, presso il quale aveva eletto domicilio; il ricorrente contesta che la notifica sia valida, non essendo indicato il nominativo dell'avvocato presso il quale era stata effettuata la notifica. Ciò premesso, deve essere rilevata la manifesta infondatezza dell'unico motivo di ricorso: questa Corte ha direttamente constatato, potendo esaminare direttamente gli atti per verificare l'integrazione della violazione denunziata, quale giudice del fatto processuale (Sez. 1, n. 8521 del 09/01/2013, Chahid, Rv. 255304), che nel ""Certificato stato di esecuzione"" depositato dal Pubblico 2 Ministero, nella pagina 1 si dà atto che l'ordine di esecuzione era stato notificato all'avvocato, e nella pagina 2 che l'ordine riguardava Ciappina Francesco, difeso di fiducia dall'Avv. Nizzari Francesco, per cui la notifica deve ritenersi validamente effettuata; infatti, non risulta che il difensore non abbia accettato la notifica ai sensi dell'art. 157 comma 8 bis cod.proc.pen.; tale forma di notificazione, introdotta dal D.L. 21 febbraio 2005, n. 17, art. 2, comma 1, convertito nella L. 22 aprile 2005, n. 60, prevede che le notificazioni all'imputato non detenuto, successive alla prima, siano eseguite mediante consegna al difensore di fiducia e prevalgano su ogni altro tipo di notificazione, a meno che il difensore non abbia dichiarato preventivamente all'autorità procedente di non accettare la notificazione per conto del suo assistito. Dichiarazione, tuttavia, che deve precedere, per evidenti ragioni di logica, l'esecuzione dell'attività di notifica, non potendo essere ad essa contestuale (Sez. 6, 9.3.2006, n. 19267, Casilli) o successiva, e di essa neppure il difensore ha mai sostenuto l'esistenza. Pertanto, poiché la conoscenza della sentenza deve essere fatta risalire all'1/03/2021 e che l'istanza per la rescissione del giudicato è stata depositata il 03.05.2021, quindi oltre il termine di trenta giorni previsto dall'art. 629 bis cod.proc.pen9la decisione della Corte di appello deve ritenersi corretta. Il ricorso deve essere dichiarato inammissibile, con la conseguente condanna del ricorrente al pagamento delle spese processuali ed al versamento alla Cassa delle ammende di una somma che, in ragione delle questioni dedotte, si stima equo quantificare nella misura di euro tremila. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di • 3.000,00 in favore della Cassa delle ammende. Così deciso il 03/12/2021 Il consigliere estensore Il Presidente Giuseppe Coscioni Rfraro Messini D'Agostini r\f"",‚ Cf\ ''\er\rŁ-' L/ ",5066
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s20@a2021@n46874@tS.clean.pdf,"SENTENZA sui ricorsi proposti da: VIOLA ANTONIO nato a ACERRA il 27/06/1984 VIOLA GENNARO nato a NAPOLI il 06/12/1985 avverso la sentenza del 29/01/2020 della CORTE APPELLO di BOLOGNA visti gli atti, il provvedimento impugnato e il ricorso; udita la relazione svolta dal Consigliere IGNAZIO PARDO; lette le conclusioni del Pubblico Ministero, in persona del Sostituto Procuratore PAOLA MASTROBERARDINO che ha concluso chiedendo dichiararsi inammissibile il ricorso di Viola Antonio e l'accoglimento del ricorso di Viola Gennaro con annullamento con rinvio della sentenza nei confronti dello stesso RITENUTO IN FATTO 1.1 Con sentenza in data 29 gennaio 2020, la corte di appello di Bologna, in parziale riforma della pronuncia del tribunale di Modena del 10-2-2012, riduceva la pena inflitta a Viola Gennaro ed a Viola Antonio, in ordine al reato loro contestato di concorso in rapina, ad anni 1 di reclusione ed euro 200,00 di multa nei confronti del primo, riconosciuta l'attenuante della semiinfernnità mentale, e ad anni 1, mesi 4 di reclusione ed euro 400,00 di multa nei riguardi del secondo, con le attenuanti generiche prevalenti sulla aggravante. 1.2 Avverso detta sentenza proponevano ricorso per cassazione gli imputati; Viola Antonio, con distinti motivi qui riassunti ex art. 173 disp. att. cod.proc.pen. lamentava: - violazione dell'art. 606 lett. c) cod.proc.pen, quanto alla inutilizzabilità delle dichiarazioni spontanee rese dal Viola alla P.G. acquisite quando era già indiziato del reato perché Penale Sent. Sez. 2   Num. 46874  Anno 2021Presidente: MESSINI D'AGOSTINI PIERORelatore: PARDO IGNAZIOData Udienza: 03/12/2021precedentemente sottoposto a perquisizione personale e domiciliare e violazione della disciplina dettata dall'art. 63 comma secondo cod.proc.pen.; tale divieto doveva ritenersi assoluto così che l'impossibilità di utilizzazione delle dichiarazioni confessorie rendeva insufficiente il materiale probatorio. Viola Gennaro proponeva ricorso e deduceva, con il primo motivo, difetto di motivazione in ordine al mancato riconoscimento del difetto totale di capacità di intendere del ricorrente; al proposito deduceva che la corte di appello avrebbe dovuto disporre accertamento medico di ufficio posto che, dalle perizie depositate dalla difesa, risultava che il Viola era affetto da vizio totale già dal 2011 e che lo stesso era soggetto tossicodipendente, gravato da un disturbo della personalità paranoide grave. Con il secondo motivo lo stesso difensore insisteva per la declaratoria di inutilizzabilità delle dichiarazioni spontanee con motivazioni analoghe. CONSIDERATO IN DIRITTO 2.1 I ricorsi appaiono reiterativi di questioni già devolute ed affrontate dalla corte di appello e devono pertanto essere dichiarati inammissibili. Ed invero quanto alla lamentata inutilizzabilità delle dichiarazioni spontanee, posto che si procede con le forme del rito abbreviato, la corte di appello ha già richiamato quell'orientamento di questa Corte di cassazione, anche recentemente ribadito, secondo cui sono utilizzabili nella fase procedinnentale, e dunque nell'incidente cautelare e negli eventuali riti a prova contratta, le dichiarazioni spontanee che l'indagato abbia reso - in assenza di difensore ed in difetto degli avvisi di cui agli artt. 63, comma 1 e 64 cod. proc. pen. - alla polizia giudiziaria ai sensi dell'art. 350, comma 7, cod. proc. pen., anche se non nell'immediatezza dei fatti, purché emerga con chiarezza che egli abbia scelto di renderle liberamente, ossia senza alcuna coercizione o sollecitazione (Sez. 4, n. 2124 del 27/10/2020, Rv. 280242 - 01). Correttamente, pertanto, la corte di merito richiamava quella parte del verbale del 19 settembre del 2007 dal quale risultava la spontanea volontà dei Viola di rendere le dichiarazioni ed affermava che lo stesso, nella parte in cui i due ricorrenti ammettevano i fatti, costituiva valido riscontro alla chiamata in correità del Marchese il quale aveva già indicato i Viola quali coautori del fatto. 2.2 Anche i motivi relativi alla dedotta infermità totale di Viola Gennaro paiono manifestamente infondati; ed invero il giudice di appello ha già evidenziato come gli accertamenti peritali che danno atto della completa incapacità seguano di diversi anni i fatti giudicati nel presente procedimento così che corretta appare la conclusione della parziale seminfermità ex art. 89 cod.pen.. Peraltro, va altresì valutato, a conferma della correttezza di tale giudizio, come le modalità esecutive della rapina portata a termine dai tre concorrenti, ricavabili dalla sentenza di primo grado che in caso di doppia conforme costituisce un unico apparato argomentativo, danno atto di uno svolgimento dei fatti che denota preparazione dell'atto e professionalità nella consumazione da parte di tutti i soggetti coinvolti e quindi anche del Viola Gennaro, non compatibili con l'incapacità totale reclamata dalla difesa. Gli autori del delitto infatti, dapprima seguivano la vittima individuata e dopo averle sottratto gli oggetti fuggivano a bordo di un auto 2 \' condotta da altro individuo. In conclusione, le impugnazioni devono ritenersi manifestamente infondate; alla relativa declaratoria consegue, per il disposto dell'art. 616 cod.proc.pen., la condanna dei ricorrenti al pagamento delle spese processuali, nonché al versamento in favore della Cassa delle ammende di una somma che, ritenuti e valutati i profili di colpa emergenti dal ricorso, si determina equitativamente in C 3.000,00 ciascuno. P.Q.M. Dichiara inammissibili i ricorsi e condanna i ricorrenti al pagamento delle spese processuali e della somma di euro tremila in favore della cassa delle ammende. Sentenza a motivazione semplificata. Rcpma, 3 dicembre 2021 III CONSIGLIE<RE::,e_ST. ' ,\,.., , .""Ilgii,itertal7clp i U 1,  Ltdi,k&' '/U-It IL PRESIDENTE DottTlikiero Messini D'Agostini (l4,4),ti frc ",5870
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s20@a2021@n46862@tS.clean.pdf,"SENTENZA sul ricorso proposto da: DI PAOLO CLAUDIO nato a BRITTOLI il 09/01/1962 avverso la sentenza del 13/01/2020 della CORTE APPELLO di L'AQUILA visti gli atti, il provvedimento impugnato e il ricorso; udita la relazione svolta dal Consigliere GIUSEPPE COSCIONI; lette le conclusioni del Pubblico Ministero, in persona del Sostituto Procuratore PAOLA MASTROBERARDINO, che ha concluso chiedendo dichiararsi inammissibile il ricorso; lette le conclusioni del difensore della parte civile COSTRUZIONI TRULLI s.r.I., Avv. MARCO FEMMINELLA, che ha chiesto confermarsi la sentenza di merito e rigettarsi il ricorso dell'imputato, con conferma delle statuizioni civili e condanna dell'imputato alla rifusione delle spese del giudizio di cassazione; Ł C-NN.N.St`i\ Penale Sent. Sez. 2   Num. 46862  Anno 2021Presidente: MESSINI D'AGOSTINI PIERORelatore: COSCIONI GIUSEPPEData Udienza: 03/12/2021RITENUTO IN FATTO 1. Il difensore di Di Paolo Claudio ricorre per cassazione avverso la sentenza della Corte di Appello di L'Aquila del 13/01/2020, che aveva dichiarato non doversi procedere nei confronti di Di Paolo perché il reato di cui all'art. 646 cod.pen., per il quale aveva riportato condanna, era estinto per prescrizione, confermando le statuizioni civili; secondo il capo di imputazione, Di Paolo si era appropriato della somma di C 80.000,00 della Costruzioni Trulli s.r.I., agendo con abuso dei poteri di procuratore della società, somma apparentemente destinata a pagamenti per lavori in appalto commissionati alla Ideai Costruzioni e Appalti s.r.I., ma in realtà oggetto di fatture appositamente gonfiate 1.1 Al riguardo il difensore lamenta che la sentenza impugnata aveva motivato l'infondatezza della richiesta di revoca delle statuizioni civili giacchè non sarebbe stato possibile esaminare la copiosa documentazione contabile relativa alla gestione della società e perché in una successiva assemblea tenutasi il 25.06.2012 non era stato approvato il bilancio del 2011 per essere state riscontrate numerose incongruenze nella documentazione relativa alla gestione della società posta in essere dall'imputato, sicchè la condotta a a lui addebitata non poteva trovare giustificazione in quanto deliberato dalla società in data 19.05.2011; ciò premesso, il difensore osserva che era stata disattesa l'effettiva valenza del verbale assemblea soci del 19.05.2011 e le dichiarazioni rese dal teste Nevio Di Costanzo, che aveva dichiarato che Trulli e Silvestri avevano visionato e fotocopiato tutta la documentazione e che la documentazione fiscale veniva inviata loro periodicamente, a mezzo mail, e che ciò spiegava perché non avevano avuto dubbi nell'approvare senza riserve l'operato della società; il verbale, mai impugnato e approvato dai soci all'unanimità, era efficace e valido a tuti gli effetti, per cui doveva essere escluso categoricamente che le fatture emesse contenessero voci inerenti lavori personali di Di Paolo e che vi fossero stati prelievi non autorizzati e che sugli atti di acquisto Di Paolo avesse trattenuto soldi in contanti; i soci avevano poi accertato la corretta, buona e proficua gestione di Di Paolo, per cui dovevano ritenersi infondate tutte le irregolarità ed illiceità denunciate nei confronti di Di Paolo. Il difensore aggiunge che la Corte di appello non aveva assolutamente preso in considerazione la pendenza dinnanzi al Tribunale di Pescara della causa civile promossa dalla Trulli Costruzioni s.r.l. volta ad ottenere la restituzione ed il risarcimento dei danni patiti in relazione alle circostanze di cui ai capi di imputazione a), b), c) (dichiarati estinti per prescrizione in primo grado) e d); la conferma della condanna per la responsabilità civile in sede penale avrebbe comportato una eventuale duplicazione della condanna anche in sede civile. 1.2 II difensore osserva che esisteva una sola operazione avvenuta il 14.09.2011 per l'importo di C 80.000,00, successiva al verbale del 19.05.2011 e dal quale traeva giustificazione, verbale nel quale si provvedeva ad approvare senza riserve l'operato della Trulli Costruzioni s.r.l. sino a tale data e veniva disposta la messa in liquidazione della società e successivamente lo scioglimento della stessa, autorizzando il rimborso delle quote societarie; la suddetta operazione seguiva l'operazione di rimborso delle quote in favore del socio Silvestri per C 320.000,00; alla luce di quanto sopra, Di Paolo non si era appropriato di somme della Trulli Costruzioni s.r.I., ma si era provveduto al rimborso in suo favore delle quote societarie che lo stesso aveva anticipato; anche la deposizione del teste Capurri Franco, direttore della banca, in merito all'operazione del 14.09.2011, confermava come non vi fosse stato nulla di anomalo. 2. Il Procuratore generale depositava conclusioni scritte, chiedendo dichiararsi inammissibile il ricorso. 3. Il difensore della parte civile Trulli Costruzioni s.r.l. depositava memoria conclusionale, nella quale chiedeva di confermare le sentenze di merito, con conseguente rigetto delle impugnazioni e conferma delle statuizioni civili e con condanna dell'imputato alla rifusione anche delle maggiori spese del giudizio di cassazione, da liquidarsi come di giustizia. CONSIDERATO IN DIRITTO tll ricorso deve essere dichiarato inammissibile. li Si deve infatti rilevare come secondo il consolidato e condivisibile orientamento di legittimità (per tutte, Sez. 4 n. 15497 del 22/02/2002 Ud. (dep. 24/04/2002), Rv. 221693; Sez. 6 n. 34521 del 27/06/2013 Ud. (dep. 08/08/2013), Rv. 256133), è inammissibile per difetto di specificità il ricorso che riproponga pedissequamente le censure dedotte come motivi di appello senza prendere in considerazione, per confutarle, le argomentazioni in virtù delle quali i motivi di appello non siano stati accolti. Si è, infatti, esattamente osservato che ""La funzione tipica dell'impugnazione è quella della critica argomentata avverso il provvedimento cui si riferisce. Tale critica argomentata si realizza attraverso la presentazione di motivi che, a pena di inammissibilità (artt. 581 e 591 c.p.p.), debbono indicare specificamente le ragioni di diritto e gli elementi di fatto che sorreggono ogni richiesta. Contenuto essenziale dell'atto di impugnazione è, 3 pertanto, innanzitutto e indefettibilrnente il confronto puntuale (cioè con specifica indicazione delle ragioni di diritto e degli elementi di fatto che fondano il dissenso) con le argomentazioni del provvedimento il cui dispositivo si contesta"" (in motivazione, Sez. 6 n. 8700 del 21/01/2013 Ud. (dep. 21/02/2013), Rv. 254584). Nel caso in esame, la Corte di appello ha risposto alle censure, riproposta con il ricorso per cassazione, osservando che i bilanci della società si erano chiusi tutti in perdita, per cui non vi poteva essere alcun utile da distribuire; inoltre, nessun confronto vi è con la motivazione dei giudici di merito che hanno rilevato secondo cui la somma prelevata di 80.000 euro era stata indicata in contabilità come restituzione al socio Silvestri Daniele, e sul punto nessuna spiegazione è stata mai fornita in merito. Analogamente, nessuna dimostrazione è stata fornita relativamente all'esistenza di una causa civile pendente innanzi al Tribunale di Pescara e all'oggetto della stessa, per cui rimane una semplice affermazione quella secondo la quale la suddetta causa sarebbe relativa al risarcimento dei danni chiesti dalla parte civile anche nel presente giudizio. 1.2 Quanto al secondo motivo di ricorso, si deve rilevare come, secondo il costante insegnamento di questa Suprema Corte nel giudizio di legittimità rimane comunque esclusa la possibilità di una nuova valutazione delle risultanze acquisite, da contrapporre a quella effettuata dal giudice di merito (vedi sul punto Sez.2, sentenza n. 31978 del 14/06/2006, Rv. 234910); in questa sede non è consentito dedurre il travisamento del fatto, essendo precluso al giudice di legittimità di sovrapporre la propria valutazione delle risultanze processuali a quella compiuta nei precedenti gradi di merito, ma solo il travisamento della prova, ove il giudice di merito abbia fondato il proprio convincimento su una prova che non esiste o su un risultato di prova incontestabilmente diverso da quello reale, considerato che, in tal caso, non si tratta di reinterpretare gli elementi di prova valutati dal giudice di merito ai fini della decisione, ma di verificare se detti elementi sussistano; nel caso in esame, il difensore propone una diversa valutazione delle dichiarazioni rese dai testimoni Di Zacomo e Di Costanzo, motivo non ammesso nella presente sede, proponendo una valutazione alternativa a quella dei giudici di merito sul verbale dell'assemblea dei soci della Costruzioni Trulli s.r.l. del 19 maggio 2011, nel quale si era approvato l'operato societario fino a tale data, ritenuto irrilevante in quanto non era stato possibile esaminare la copiosa documentazione della società (per la disamina della quale il teste Di Zacomo ha riferito di avere impiegato due mesi), 4 tanto che in una successiva assemblea del 2012 non era stato approvato il bilancio 2011 per le numerose incongruenze nella documentazione relativa alla gestione della società. 2. Il ricorso deve, pertanto, essere dichiarato inammissibile; ai sensi dell'art. 616 cod. proc. pen., con il provvedimento che dichiara inammissibile il ricorso, la parte privata che lo ha proposto deve essere condannata al pagamento delle spese del procedimento, nonché - ravvisandosi profili di colpa nella determinazione della causa di inammissibilità - al pagamento a favore della Cassa delle ammende della somma di C 3.000,00 così equitativamente fissata in ragione dei motivi dedotti. In virtù del principio di soccombenza, l'imputato deve essere condannato al pagamento delle spese sostenute dalla parte civile, nella misura liquidata in dispositivo. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di C 3.000,00 in favore della Cassa delle ammende. Condanna, inoltre, l'imputato alla rifusione delle spese di rappresentanza e difesa sostenute nel presente giudizio dalla parte civile Costruzioni Trulli s.r.I., che liquida in complessivi C 2.000,00 oltre accessori di legge. Così deciso il 03/12/2021 ",10264
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s10@a2021@n46454@tS.clean.pdf,"SENTENZA sul ricorso proposto da: SCHIAVONE ISIDORO nato a AVERSA il 17/07/1983 avverso l'ordinanza del 04/05/2021 della CORTE APPELLO di NAPOLI udita la relazione svolta dal Consigliere PALMA TALERICO; lette/saAtite le conclusioni del PG \014.  t Holit r1—-  C- tn.(3 i  c Penale Sent. Sez. 1   Num. 46454  Anno 2021Presidente: TARDIO ANGELARelatore: TALERICO PALMAData Udienza: 03/12/2021RITENUTO IN FATTO 1. Con ordinanza del 4 maggio 2021, la Corte di appello di Napoli, in funzione di giudice dell'esecuzione, rigettava la richiesta depositata in data 2.12.2019 dalla difesa di Schiavone Isidoro (terzo interessato), tendente a ottenere ""la revoca del provvedimento di confisca delle quote pari al 50% della società Modrer s.a.s."". Preliminarmente, evidenziava che l'indicata richiesta difensiva era stata rigettata con provvedimento del 14.7.2020, avverso il quale l'interessato aveva proposto ricorso per cassazione e che detto ricorso era stato qualificato dalla Corte di cassazione come opposizione, ai sensi degli artt. 676, comma 1, e 667, comma 4, cod. proc. pen., con conseguente trasmissione degli atti alla Corte di appello di Napoli per la relativa decisione. Ciò posto, riteneva che, essendo stato il provvedimento del 14.7.2020 adottato all'esito di procedimento camerale partecipato e non de plano, come erroneamente rilevato dalla Corte di cassazione, 'questa A.G. ha consumato il suo potere di decisione sul merito dell'istanza depositata il 02.12.2019""; aggiungeva che ""ove, invece, questa Corte si pronunciasse sui motivi di ricorso della difesa, si determinerebbe una abnorme surrogazione del giudice di merito alla Suprema Corte, esclusivamente alla quale spetta la valutazione dei profili di legittimità del provvedimento emesso nelle forme di cui all'art. 666 cod. proc. pen., che, diversamente da quello emesso nelle forme dell'art. 667, comma 4, cod. proc. pen., non è soggetto a opposizione a opera dell'interessato""; e concludeva affermando che ""a tale stregua, anche al fine di garantire alla difesa la possibilità di far valere nuovamente le proprie ragioni in ordine ai profili di legittimità del provvedimento già emesso da questa Corte in data 14.07.2020, si ritiene di dovere qui ribadire le argomentazioni del medesimo provvedimento illustrate e di rigettare, conseguentemente, il primigenio atto introduttivo dell'incidente di esecuzione datato 02.12.2019"". 2. Avverso detta ordinanza, il difensore e procuratore speciale di Schiavone Isodoro, avvocato Mario Griffo, ha proposto ricorso per cassazione, ""ai sensi degli artt. 606, lett. b), c) ed e), cod. proc. pen., 582 e segg. cod. proc. pen., 666, 667, 676 cod. proc. pen., 12 -sexies I. 356/1992"" per inosservanza ed erronea applicazione delle citate disposizioni, nonché ""per apparenza di motivazione quanto alla ricostruzione del fatto nuovo scaturigine dell'istanza di revoca della disposta confisca, per una non corretta ermeneutica della previsione di cui all'art. 12 -sexies I. 306/1992, incentrata su di una motivazione meramente apparente e per inconferente applicazione delle previsioni disciplinanti la confisca allargata nei confronti del terzo interessato"". 2 3. Con requisitoria scritta, il Procuratore generale di questa Corte, dott. Ettore Pedicini, ha chiesto che il ricorso venga dichiarato inammissibile. CONSIDERATO IN DIRITTO 1. L'ordinanza impugnata va annullata con rinvio per nuovo giudizio alla Corte di appello di Napoli. Giova, innanzitutto, osservare che secondo la consolidata giurisprudenza di questa Corte, in tema di confisca, avverso il provvedimento del giudice dell'esecuzione, sia che questi abbia deciso de plano, ai sensi dell'art. 667, comma 4, cod. proc. pen., sia che abbia provveduto nelle forme di cui all'art. 666 cod. proc. pen., è prevista solo la possibilità di proporre opposizione"" (cfr. Cass. Sez. 3, n. 49317 del 27/10/2015, Rv. 265538; Cass. Ord. n. 11770 del 28/02/2012, Rv. 252572; Cass. Sez. 1, n. 1008 del 3/11/2008, Rv. 242510; Cass. Sez. 4, n. 15149 del 29/01/2008, Rv. 239733; Cass. Sez. 1, n. 36231 del 20/09/2007, Rv. 237897). E' stato, infatti, condivisibilmente affermato che, anche nel caso in cui il giudice dell'esecuzione abbia provveduto nelle forme dell'udienza camerale partecipata, il ricorrente è stato, comunque, privato della fase del riesame del provvedimento da parte del giudice dell'esecuzione, il quale, al contrario del giudice di legittimità, ha cognizione piena delle doglianze ed è giudice deputato a prendere in esame tutte le questioni che il ricorrente non è stato in grado di sottoporre a un giudice di merito, in quanto sostanzialmente privato di un grado di giudizio in una materia per cui il legislatore ha previsto la fase della opposizione proprio per la sua peculiarità. 2. Tanto premesso, rileva il Collegio che, nel caso di specie, la Corte di appello di Napoli, alla quale erano stati trasmessi gli atti per la decisione in ordine all'opposizione proposta dallo Schiavone avverso il provvedimento emesso dalla medesima Corte territoriale in data 14.7.2020, così riqualificato l'originario ricorso per cassazione, anziché esaminare e valutare le doglianze dello Schiavone, si è limitata a ribadire le argomentazioni svolte nella citata ordinanza del 14.7.2020 e, quindi, ha, di fatto, privato l'interessato di un grado di giudizio di merito. 3. Si impone, pertanto, l'annullamento della decisione impugnata con rinvio alla Corte di appello di Napoli perché provveda a valutare l'opposizione proposta da Schiavone Isidoro avverso il provvedimento del 14.7.2020. P.Q.M. 3 Annulla l'ordinanza impugnata con rinvio per nuovo giudizio alla Corte di appello di Napoli. Così deciso, il 3 dicembre 2021 ",5682
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s40@a2021@n47009@tS.clean.pdf,"SENTENZA sul ricorso proposto da: SCLAFANI SALVATORE nato a ALCAMO il 27/08/1981 avverso la sentenza del 12/06/2020 della CORTE APPELLO di PALERMO visti gli atti, il provvedimento impugnato e il ricorso; udita la relazione svolta dal Consigliere FRANCESCA PICARDI; celebrata l'udienza con le modalità della trattazione scritta. Penale Sent. Sez. 4   Num. 47009  Anno 2021Presidente: DOVERE SALVATORERelatore: PICARDI FRANCESCAData Udienza: 02/12/2021RITENUTO IN FATTO 1.La Corte di Appello di Palermo ha confermato la condanna, all'esito del giudizio abbreviato, di Sclafani Salvatore alla pena sospesa di anni 1 e mesi 8 di reclusione, concessa la circostanza attenuante dell'altrui responsabilità concorrente, per il reato di cui all'art. 589-bis cod.pen. (per avere cagionato il decesso di Orestano Roberto, Parrinello Rosa, Orestano Miriam Chiara e le lesioni di Orestano Luca, in data 14 agosto 2017 ed il decesso, conseguente alle lesioni riportate nel sinistro, di Orestano Mattia, in data 8 dicembre 2017, con la condotta di guida del 14 agosto 2017, procedendo in orario notturno ad una velocità di 110 km/h, superiore al limite consentito di 80km/h, non mantenendo la distanza di sicurezza, non adeguando la condotta alle condizioni concrete della circolazione ed essendo disattento, così da collidere violentemente con il veicolo che lo precedeva, il quale si impennava sul guard rail e precipitava dal viadotto sul terreno sottostante). 2. Avverso tale sentenza ha proposto tempestivamente ricorso per cassazione, a mezzo del proprio difensore, l'imputato, che ha dedotto l'erronea applicazione dell'art. 41, comma 2, cod.pen., stante l'interruzione del nesso di causalità tra la propria condotta colposa ed il decesso delle vittime, determinata dalla palese inadeguatezza del guard rail (non conforme alla legge in considerazione della tipologia e dell'altezza), che, secondo la prospettazione difensiva, integra una causa sopravvenuta da sola sufficiente a determinare l'evento, da intendersi come quelle concause fuori dal controllo dell'agente, di tipo eccezionale ed imprevedibile. In particolare la difesa ha richiamato le conclusioni del proprio consulente, dott. Simonetto, secondo cui ""la velocità di transito del veicolo tamponante non ha svolto alcun ruolo nella causazione finale dell'evento"", atteso che ""la differenza di velocità tra i due veicoli (velocità relativa) non era tale da causare la precipitazione dal viadotto laddove fosse stata presente una idonea barriera di guard-rail"", e quelle del perito, ing. Lo Torto, secondo cui ""il sinistro poteva probabilmente risolversi con danni ai veicoli, stante la divergenza delle rispettive traiettorie post urto, ove la barriera di guardrail avesse assolto alla importante funzione di contenimento"", mentre ""il guard-rail..., con la sua assoluta inadeguata altezza dal suolo, ha costituito una sorta di pista di lancio della Mercedes al di fuori della carreggiata avendo consentito il suo sormonto verso l'esterno del viadotto"". 3. La Procura Generale ha concluso per l'inammissibilità del ricorso. L'imputato ha insisto per il suo accoglimento. CONSIDERATO IN DIRITTO 1.11 ricorso è infondato. 2.1 giudici di merito, nell'escludere l'applicazione dell'art. 41, comma 2, cod.pen., hanno correttamente richiamato l'orientamento della giurisprudenza di legittimità, secondo cui non sono cause da sole sufficienti a determinare l'evento quelle che operano in sinergia con la o co""ndotta dell'imputato, sì che, venendo a mancare una delle due, l'evento non si sarebbe verificato, non potendosi qualificare come del tutto indipendenti dalla condotta del soggetto agente (Sez. 5, n. 35015 del 3/05/2016, Baciu, Rv. 267549 - 01). Nel caso di specie, difatti, l'impatto della Mercedes (su cui viaggiavano le vittime) con il guard rail e la precipitazione della stessa sul terreno sottostante non si sarebbero verificati se non vi fosse stata la previa collisione con il veicolo danneggiante. Invero, secondo il consolidato orientamento della giurisprudenza di legittimità, le cause sopravvenute idonee ad escludere il rapporto di causalità sono sia quelle che innescano un processo causale completamente autonomo rispetto a quello determinato dalla condotta dell'agente, sia quelle che, pur inserite nel processo causale ricollegato a tale condotta, si connotino per l'assoluta anomalia ed eccezionalità, collocandosi al di fuori della normale, ragionevole probabilità (tra le tante, Sez. 4, n. 53541 del 26/10/2017, Zantonello, Rv. 271846 - 01). Al contrario, il rischio di precipitazione di un veicolo da una strada, ubicata in alto, resta intimamente collegato alla circolazione, per cui non può ritenersi che l'inidonea tipologia di guard rail abbia ingenerato un pericolo completamente diverso da quello connesso al tamponamento e conseguentemente instaurato un processo causale autonomo. A ciò si aggiunga che le inadeguate condizioni del guard rail e più in generale della strada, sebbene oggetto di responsabilità di altri soggetti, rilevante nella determinazione del trattamento sanzionatorio ai sensi dell'art. 589, comma 7, cod.pen., non sono, contrariamente a quanto sostenuto dalla difesa, un evento imprevedibile o eccezionale né assolutamente anomalo ed anzi rientrano tra le circostanze concrete che ogni conducente deve prudentemente valutare e che possono imporre una condotta di guida più accorta ed attenta. 3.In conclusione, il ricorso deve essere rigettato ed il ricorrente condannato al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso in Roma, 2 dicembre 2021 ",5640
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s40@a2021@n47006@tS.clean.pdf,"Ł SENTENZA sul ricorso proposto da: PIRROTTA ANGELO nato a PALERMO il 23/04/1990 avverso la sentenza del 06/02/2020 della CORTE APPELLO di PALERMO visti gli atti, il provvedimento impugnato e il ricorso; udita la relazione svolta dal Consigliere FRANCESCA PICARDI; celebrata l'udienza con le modalità della trattazione scritta. Penale Sent. Sez. 4   Num. 47006  Anno 2021Presidente: DOVERE SALVATORERelatore: PICARDI FRANCESCAData Udienza: 02/12/2021RITENUTO IN FATTO 1.La Corte di Appello di Palermo, in parziale riforma della sentenza di primo grado, ha ridotto la pena nei confronti di Angelo Pirrotta ad anni 1 e mesi 5 di reclusione ed euro 4.400,00 di multa, confermandone la condanna, resa all'esito del giudizio abbreviato, per i reati, commessi in concorso con Michele Pirrotta, di cui agli artt. 81, 110, 73 d.P.R. 9 ottobre 1990, n. 309 (coltivazione di 85 piante di marijuana all'interno di un'abitazione, alimentata da apposito sistema di illuminazione ed areazione, nonché detenzione di grammi 20 sulla propria persona e 43 su quella di Michele Pirrotta e di grammi 2000 nel proprio veicolo) e artt. 624, 625 n. 2 cod.pen. (furto di energia elettrica per alimentare il sistema di illuminazione ed areazione destinato all'appartamento ed alla coltivazione della droga), in data 13 giugno 2016. 2. Avverso tale sentenza ha proposto tempestivamente ricorso per cassazione, a mezzo del proprio difensore, il solo imputato Angelo Pirrotta, che ha dedotto la violazione di legge, il vizio di motivazione ed il travisamento della prova: 1) in ordine alla mancata applicazione dell'art. 73, comma 5, d.P.R. n. 309 del 1990, atteso che nella motivazione manca la valutazione complessiva degli indici indicati nella disposizione (in particolare dell'assenza di legami con la criminalità, di contatti con la clientela, di disponibilità di danaro, di forme insidiose di penetrazione del mercato o di sottrazione all'attività repressiva), essendosi fatto riferimento, in modo lacunoso, esclusivamente alle modalità tecniche della condotta, e 2) in ordine al diniego delle circostanze attenuanti generiche, nonostante il sincero ravvedimento del ricorrente, erroneamente qualificato come ""chiara volontà di esautorare il padre da responsabilità"". 3. La Procura Generale ha concluso per l'inammissibilità del ricorso. CONSIDERATO IN DIRITTO 1. Il ricorso è inammissibile, in quanto le censure proposte non si confrontano con le puntuali argomentazioni della sentenza impugnata e risultano del tutto a-specifiche, essendo formulate in modo generico ed astratto. Deve, dunque, ribadirsi che l'impugnazione è inammissibile per genericità dei motivi se manca ogni indicazione della correlazione tra le ragioni argomentate dalla decisione impugnata e quelle poste a fondamento dell'atto di impugnazione, che non può ignorare le affermazioni del provvedimento censurato, senza cadere nel vizio di aspecificità (Sez. 4, n. 18826 del 09/02/2012, Pezzo, Rv. 253849 - 01, secondo cui è inammissibile il ricorso per cassazione fondato su motivi non specifici, ossia generici ed indeterminati, che ripropongono le stesse ragioni già esaminate e ritenute infondate dal giudice del gravame o che risultano carenti della necessaria correlazione tra le argomentazioni riportate dalla decisione impugnata e quelle poste a fondamento dell'impugnazione). 2. In ordine alla prima censura, avente ad oggetto la mancata applicazione dell'art. 73, comma 5, d.P.R. n. 309 del 1990, occorre premettere che, secondo la giurisprudenza di legittimità, il riconoscimento del reato di cui all'art. 73, comma 5, d.P.R. n. 309 del 1990 richiede una adeguata valutazione complessiva del fatto, in relazione a mezzi, modalità e circostanze dell'azione, qualità e quantità della sostanza con riferimento al grado di purezza, in modo da pervenire all'affermazione di lieve entità in conformità ai principi costituzionali di offensività e proporzionalità della pena (Sez. 6, n. 1428 del 19/12/2017 Ud. - dep. 15/01/2018, Rv. 271959), sicché il giudice è tenuto a valutare complessivamente tutti gli elementi normativamente indicati, quindi, sia quelli concernenti l'azione (mezzi, modalità e circostanze della stessa), sia quelli che attengono all'oggetto materiale del reato (quantità e qualità delle sostanze stupefacenti oggetto della condotta criminosa - così, tra le tante, Sez. 6, n. 39977 del 19/09/2013 Cc. - dep. 26/09/2013, Rv. 256610). Tale orientamento non risulta superato da Sez. U n. 51063 del 27/09/2018 Ud. (dep. 09/11/2018 ) Rv. 274076 - 01 e 02, che ha chiarito, da un lato, che la diversità di sostanze stupefacenti oggetto della condotta non è di per sé ostativa alla configurabilità del reato di cui all'art. 73, comma 5, d.P.R. n. 309 del 1990, proprio perché l'accertamento della lieve entità del fatto implica una valutazione complessiva degli elementi della fattispecie concreta, selezionati in relazione a tutti gli indici sintomatici previsti dalla disposizione. Le Sezioni Unite hanno precisato, nella recente pronuncia, che rimangono attuali i principi affermati in precedenti arresti del Supremo Collegio (Sez. U, n. 35737 del 24/06/2010, Rico, Rv. 247911 e Sez. U, n. 17 del 21/06/2000, Primavera, Rv. 216668) secondo cui la lieve entità del fatto può essere riconosciuta solo in ipotesi di «minima offensività penale della condotta, deducibile sia dal dato qualitativo e quantitativo, sia dagli altri parametri richiamati dalla disposizione (mezzi, modalità, circostanze dell'azione), con la conseguenza che, ove uno degli indici previsti dalla legge risulti negativamente assorbente, ogni altra considerazione resta priva di incidenza sul giudizio». Tuttavia, definitivamente superando alcune letture particolarmente restrittive del disposto normativo, secondo cui il giudizio di lieve entità dovrebbe scaturire dal positivo apprezzamento di tutti gli elementi indicati dalla legge e andrebbe, quindi, escluso laddove anche uno soltanto degli stessi sia considerato negativo (Sez. 4, n. 10783 del 03/07/1991— Rv. 188577; Sez. 6, n. 9528 del 09/05/1991, Rv. 188192; Sez. 6, n. 1183 del 05/01/1999, Rv. 213321), si è ribadito che gli indici qualificanti necessitano una valutazione globale, visto che il comma 5 dell'art. 73 li elenca in maniera indistinta, astenendosi dallo stabilire un ordine gerarchico tra gli stessi o dall'attribuire ad alcuni un maggiore valore sintomatico, e visto che la determinazione della lieve entità è condizionata proprio da una pluralità di elementi, in modo diverso da quanto avviene riguardo ad altre fattispecie (ad esempio, quella di eccezionale rilevanza penale di cui all'art. 80, comma 2, del d.P.R. n. 309 del 1990, ove il singolo parametro ponderale è stato ritenuto di per sé sufficiente ad esprimere il maggiore disvalore del fatto). Del resto, tale lettura risponde alla ratio sottesa all'introduzione della fattispecie di lieve entità, che è quella di rendere la risposta repressiva in materia di stupefacenti compatibile con i principi di offensività e proporzionalità, nella consapevolezza del carattere variegato del fenomeno criminale a cui si rivolge. Proprio in ragione della necessaria valutazione complessiva, gli indici elencati dall'art. 73, comma 5, d.P.R. n. 309 del 1990 non possono essere utilizzati dal giudice alternativamente, 2 riconoscendo od escludendo la lieve entità del fatto anche in presenza di un solo indicatore di segno positivo o negativo, a prescindere dalla considerazione degli altri. Parimenti tali indici non debbono tutti indistintamente avere segno positivo al fine della riconducibilità del fatto al comma 5 dell'art. 73. E', difatti, possibile che tra tali indici si instaurino rapporti di compensazione e neutralizzazione in grado di consentire un giudizio unitario sulla concreta offensività del fatto anche quando le circostanze che lo caratterizzano risultano prima facie contraddittorie in tal senso, come del resto già era stato in passato sostenuto in alcuni arresti delle Sezioni semplici (cfr., Sez. 6, n. 167 del 23/01/1992— Rv. 189462; Sez. 4, n. 8954 del 11/05/1992, Bondi, Rv. 191643, la quale, ad esempio, ha sottolineato come la lieve entità del fatto possa essere riconosciuta anche in presenza di una non modica quantità di droga, qualora la concreta modalità e la circostanza della condotta ne ridimensionino la rilevanza penale). Akesito della valutazione globale di tutti gli indici, può accadere che uno di essi assuma in concreto valore assorbente e cioè che la sua intrinseca espressività sia tale da non poter essere compensata da quella di segno eventualmente opposto degli altri. In definitiva, è necessario che la qualificazione del fatto ai sensi del comma 5 dell'art. 73 del d.P.R. n. 309 del 1990 costituisca l'approdo della valutazione complessiva di tutte le circostanze del fatto rilevanti per stabilire la sua entità alla luce dei criteri normativizzati e che tale percorso valutativo così ricostruito si rifletta nella motivazione della decisione, dovendo il giudice dimostrare di avere vagliato tutti gli aspetti normativamente rilevanti e spiegare le ragioni della ritenuta prevalenza eventualmente riservata a solo alcuni di essi. Alla luce di tali premesse, il motivo risulta manifestamente infondato, atteso che la lieve entità del fatto è stata esclusa proprio alla luce della valutazione complessiva di tutti gli elementi indicati dall'art. 73, comma 5, d.P.R. n. 309 del 1990 ed in particolare in considerazione delle caratteristiche della produzione impiantarael quantitativo significativo di sostanza stupefacente ricavabile, all'esito del fisiologico sviluppo delle piante, delle risorse economiche affatto modeste verosimilmente impiegate per l'acquisto di strumenti capaci di assicurare la migliore crescita delle piante e l'estrazione del prodotto drogante, il cui valore negativo è stato ritenuto ragionevolmente assorbente e prevalente rispetto agli elementi positivi indicati dalla difesa (sostanzialmente la sola assenza di legami con circuiti della criminalità organizzata). 3. In ordine alla seconda censura, avente ad oggetto il diniego delle circostanze attenuanti generiche, deve ricordarsi che il giudice del merito esprime un giudizio di fatto, la cui motivazione è insindacabile in sede di legittimità, purché sia non contraddittoria e dia conto, anche richiamandoli, degli elementi, tra quelli indicati nell'art. 133 cod. pen., considerati preponderanti ai fini della concessione o dell'esclusione, quali, come nel caso di specie, l'esistenza di precedenti (Sez. 5, n. 43952 del 13/04/2017, Pettinelli, Rv. 271269) e che il mancato riconoscimento delle circostanze attenuanti generiche può essere legittimamente motivato dal giudice con l'assenza di elementi o circostanze di segno positivo, a maggior ragione dopo la riforma dell'art. 62-bis, disposta con il d.l. 23 maggio 2008, n. 92, convertito 3 con modifiche nella legge 24 luglio 2008, n. 125, per effetto della quale, ai fini della concessione della diminuente, non è più sufficiente il solo stato di incensuratezza dell'imputato (Sez. 1, n. 39566 del 2017, Starace, Rv. 270986). La decisione dei giudici di merito risulta, dunque, corretta ed adeguatamente motivata, in considerazione della precisata assenza di situazioni positive, del rinvio ai precedenti anche gravi dell'imputato e del ridimensionamento del valore della confessione, consistita nel mero riconoscimento dell'evidenza dei fatti. Su tale ultimo aspetto, secondo il consolidato orientamento della giurisprudenza di merito, in materia di attenuanti generiche, tra gli elementi positivi che possono suggerire la necessità di attenuare la pena comminata per il reato, rientra la confessione spontanea, potendo, tuttavia, il giudice di merito escluderne la valenza, quando essa sia contrastata da altri specifici elementi di disvalore emergenti dagli atti o si sostanzi nel prendere atto della ineluttabilità probatoria dell'accusa ovvero sia volta esclusivamente all'utilitaristica attesa della riduzione della pena e la collaborazione giudiziaria o processuale sia comunque probatoriamente inerte o neutra, nel senso che non abbia neppure agevolato il giudizio di responsabilità di coimputati, per essere questi già confessi o per altro plausibile motivo (Sez. 1, n. 42208 del 21/03/2017, Fondino, Rv. 271224 - 01). 4.In conclusione, il ricorso deve essere dichiarato inammissibile ed il ricorrente condannato al pagamento delle spese processuali e, non sussistendo ragioni di esonero, della sanzione pecuniaria, che si reputa equo liquidare in euro tremila, in favore della Cassa delle Ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende. Così deciso, 2 dicembre-2021 ",12759
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s60@a2021@n46968@tS.clean.pdf,"SENTENZA sul ricorso proposto da Gambino Yesenia Veronica, nata a Napoli il 18/02/1988 avverso la sentenza del 24/02/2021 della Corte di appello di Napoli; visti gli atti, il provvedimento impugnato e il ricorso; udita la relazione svolta dal Consigliere Ercole Aprile; udito il Pubblico Ministero, in persona del Sostituto Procuratore generale Vincenzo Senatore, che ha concluso chiedendo l'inammissibilità del ricorso; udito per l'imputata l'avv. Antonio Pollio, che ha concluso chiedendo l'annullamento della sentenza impugnata. RITENUTO IN FATTO 1. Con la sentenza sopra indicata la Corte di appello di Napoli riformava parzialmente la pronuncia di primo grado - riconoscendo nei più fatti contestati un reato unitario, concedendo alla imputata le circostanze attenuanti generiche con giudizio di equivalenza alle aggravanti e la recidiva e rideterminando la pena - e confermava nel resto la medesima pronuncia del 19 maggio 2020 con la Penale Sent. Sez. 6   Num. 46968  Anno 2021Presidente: PETRUZZELLIS ANNARelatore: APRILE ERCOLEData Udienza: 02/12/2021quale il Giudice per le indagini preliminari del Tribunale di Napoli, all'esito di giudizio abbreviato, aveva condannato Yesenia Veronica Gambino in relazione al reato di cui all'art. 73, commi 1 e 1-bis, d.P.R. n. 309 del 1990, per avere, in Napoli il 26 settembre 2019, detenuto illegalmente sostanze stupefacenti del tipo eroina (divisa in diciassette dosi), cocaina (divisa in tredici dosi), cobret (divisa in nove dosi) e crack (divisa in dodici dosi), nonché per avere, nello stesso contesto, ceduto a terzi, in cambio di denaro, due di quelle dosi. 2. Avverso tale sentenza ha presentato ricorso la Gambino, con atto sottoscritto dal suo difensore, la quale ha dedotto la violazione di legge, in relazione all'art. 73, comma 5, d.P.R. cit., per avere la Corte territoriale erroneamente negato alla imputata la riqualificazione del fatto come di lieve entità, considerato il carattere occasionale e sporadico della condotta accertata, nonostante la pluralità delle sostanza detenute. CONSIDERATO IN DIRITTO 1. Ritiene la Corte che il ricorso presentato nell'interesse di Yesenia Veronica Gambino sia inammissibile per la manifesta infondatezza del motivo dedotto. Costituisce ius receptum nella giurisprudenza di legittimità il principio secondo il quale in materia di sostanze stupefacenti, ai fini del riconoscimento o meno della fattispecie del fatto di lieve entità di cui all'art. 73, comma 5, d.P.R. n. 309 del 1990, il giudice, al fine di consentire alla Corte di cassazione il sindacato che le è proprio, deve fornire un'adeguata valutazione complessiva del fatto, considerando in particolare mezzi, modalità e circostanze dell'azione, oltre alla qualità e quantità della sostanza, perché solo in questo modo è possibile formulare un concreto giudizio sulla lieve offensività del reato (in questo senso, tra le tante, Sez. 6, n. 38606 del 08/02/2018, Sefar, Rv. 273823). Di tale principio la Corte di appello di Napoli ha fatto corretta applicazione, sottolineando Š con argomenti che sono stati criticati dalla difesa in forma alquanto indeterminata Š come non potesse considerarsi di lieve entità, cioè di scarsa carica offensiva, una condotta caratterizzata dalla contestuale detenzione di ben quattro tipi diversi di sostanza stupefacente, di quantitativi tutt'altro che esigui, e soprattutto già suddivisa in numerosi pacchettini pronti per lo spaccio; nonché dalle accertata cessione di alcune di quelle dosi a terzi: attività non attenuata nella sua oggettiva gravità dal dichiarato stato di tossicodipendenza della imputata e anzi negativamente qualificata dalla ammissione della interessata di essersi occupata di quelle iniziative per conto di un gruppo 2 Il Presidente Anna Petruzzellis Il Con glie estensore rcol Aprile camorristico che controllava quella zona di spaccio, dato sintomatico di una azione di certo non occasionale o episodica. 2. Segue la condanna della ricorrente al pagamento delle spese del procedimento ed a quella di una somma in favore della Cassa delle ammende, che si stima equo fissare nella misura indicata in dispositivo. P.Q.M. Dichiara inammissibile il ricorso e condanna la ricorrente al pagamento delle spese processuali e della somma di euro tremila in favore della Cassa delle ammende. Così deciso il 02/12/2021 ",4330
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46635@tS.clean.pdf,"SENTENZA sul ricorso proposto da Miniaci Luigi, nato a Catanzaro il 19/10/1975 avverso l'ordinanza del 17/06/2021 del Tribunale di Catanzaro; visti gli atti, il provvedimento impugnato ed il ricorso; udita la relazione svolta dal Consigliere Martino Rosati; lette le conclusioni del Procuratore generale, in persona del Sost. Vincenzo Senatore, che ha chiesto di dichiarare inammissibile il ricorso. Penale Sent. Sez. 6   Num. 46635  Anno 2021Presidente: PETRUZZELLIS ANNARelatore: ROSATI MARTINOData Udienza: 02/12/2021RITENUTO IN FATTO E CONSIDERATO IN DIRITTO 1. Luigi Miniaci, attraverso il proprio difensore, ricorre per Cassazione contro l'ordinanza del Tribunale di Catanzaro del 17 giugno scorso, che ha respinto l'appello da lui proposto a norma dell'art. 310, cod. proc. pen., nei confronti di diverse ordinanze di rigetto di altrettante istanze di sostituzione della custodia in carcere, da lui avanzate a norma dell'art. 299, stesso codice, sul presupposto della prospettata incompatibilità delle sue condizioni di salute con il regime penitenziario. Il Tribunale, disposta perizia specialistica, ha fatto proprie le argomentazioni del perito, rilevando come questi si sia confrontato criticamente con le osservazioni del consulente tecnico dell'indagato, e dunque concludendo per la compatibilità delle condizioni di salute di quest'ultimo con il regime carcerario, anche in considerazione dell'idoneità della casa circondariale di Torino, ove lo stesso è allocato, a far fronte pure ad eventuali episodi acuti. 2. Sostiene il ricorrente che il Tribunale si sia ripiegato acriticamente sulle conclusioni del perito, non tenendo in considerazione le osservazioni del consulente di parte e, perciò, offrendo una motivazione illogica ed incompleta. Egli lamenta, in particolare, il difetto di adeguata motivazione sull'esclusione della necessità del dispositivo denominato ""c-pap"" per il caso di crisi respiratorie acute e l'erronea valorizzazione del dato relativo all'idoneità della casa circondariale di Torino, che è attrezzata per i fenomeni patologici di tipo psichiatrico e non anche respiratorio. 3. Ha depositato requisitoria scritta il Procuratore generale, concludendo per l'inammissibilità del ricorso. 4. Il ricorso non può essere ammesso, poiché mira essenzialmente ad una rivalutazione del dato probatorio, che non è consentita in sede di legittimità. 4.1. La motivazione dell'ordinanza impugnata, infatti, non presenta alcun vizio logico evidente, avendo ritenuto di far propri gli esiti della mirata indagine tecnica, e non per un pregiudiziale atto di fede, ma dopo aver verificato che il perito si era confrontato criticamente, confutandole, con le osservazioni del tecnico di parte. Non spettava, dunque, al Tribunale stabilire quali fossero, sotto il profilo tecnico-scientifico, le considerazioni più qualificate tra quelle oggetto di dissenso tra i tecnici, ma spiegare perché ha ritenuto di assegnare prevalenza alle une piuttosto che alle altre: e tanto ha fatto, appunto, individuando il dato ob qualificante a tal fine nell'argomentata critica opposta dal perito alle obiezioni del consulente di parte. 4.2. Se tanto non spettava al giudice di merito, nel cui ambito di cognizione rientra anche l'accertamento degli elementi di fatto rilevanti ai fini della decisione, ancor meno può chiedersi alla Corte di cassazione, perciò esulando del tutto dai suoi compiti la verifica delle necessità o meno del ""c-pap"" o dell'eventuale inadeguatezza del reparto sanitario della casa circondariale: su entrambi questi profili, pertanto, il meditato recepimento delle argomentate valutazioni del perito rende immune da qualsiasi vizio logico l'ordinanza impugnata, perciò non censurabile in questa sede. 5. L'inammissibilità del ricorso comporta obbligatoriamente - ai sensi dell'art. 616, cod. proc. pen. - la condanna del proponente alle spese del procedimento ed al pagamento di una somma in favore della Cassa delle ammende, non ravvisandosi una sua assenza di colpa nella determinazione della causa d'inammissibilità (vds. Corte Cost,, sent. n. 186 del 13 giugno 2000). Detta somma, considerando la manifesta inconsistenza delle doglianze, va fissata in tremila euro. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Manda alla cancelleria per gli adempimenti di cui all'art. 94, comma 1-ter, disp. att. cod. proc. pen.. Così deciso in Roma, il 2 dicembre 2021. ",4514
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46633@tS.clean.pdf,"SENTENZA sul ricorso proposto da Napoli Angelo, nato a Polistena (RC) il 31/10/1987 avverso l'ordinanza del 19/07/2021 del Tribunale di Messina; visti gli atti, il provvedimento impugnato ed il ricorso; udita la relazione svolta dal Consigliere Martino Rosati; lette le conclusioni del Procuratore generale, in persona del Sost. Vincenzo Senatore, che ha chiesto il rigetto del ricorso. Penale Sent. Sez. 6   Num. 46633  Anno 2021Presidente: PETRUZZELLIS ANNARelatore: ROSATI MARTINOData Udienza: 02/12/2021RITENUTO IN FATTO E CONSIDERATO IN DIRITTO 1. Angelo Napoli, attraverso il proprio difensore, impugna l'ordinanza del Tribunale del riesame di Messina dello scorso 19 luglio, che ha confermato la custodia cautelare in carcere applicatagli dal Giudice per le indagini preliminari del Tribunale di Barcellona Pozzo di Gotto con ordinanza dell'8 giugno precedente, per la detenzione ed il trasporto di 1,178 chilogrammi di cocaina. Egli lamenta vizi di motivazione in punto di attualità e concretezza delle esigenze cautelari e di adeguatezza e proporzionalità della misura applicata. Sotto il primo profilo, l'ordinanza consisterebbe di asserzioni generiche, scollegate dal dato probatorio, dal quale emergerebbe, invece, un ruolo di semplice corriere di esso ricorrente. Quanto alla scelta della misura, il Tribunale avrebbe omesso la necessaria valutazione di adeguatezza di misure meno afflittive, a cominciare dagli arresti domiciliari con controllo elettronico. 2. Ha depositato requisitoria scritta il Procuratore generale, concludendo per il rigetto del ricorso. 3. Il ricorso è inammissibile, perché le relative doglianze sono aspecifiche nonché tese ad una valutazione di merito, non consentita in questa sede, in cui il sindacato deve limitarsi alla verifica della complessiva tenuta logica della motivazione. E, sotto questo profilo, il provvedimento impugnato si sottrae a censure. Il Tribunale, infatti, ha giustificato il pericolo di recidiva sulla base della gravità oggettiva del fatto e del collegamento dell'imputato con contesti criminali più ampi, che da tale vicenda si ricava: profili, questi, entrambi difficilmente discutibili e che, comunque, non sono specificamente e criticamente avversati dal ricorso. Ed anche in punto, poi, di esclusiva adeguatezza del carcere, l'argomentare del Tribunale si presenta ampiamente plausibile, avendo quei giudici osservato che l'inserimento dell'indagato in contesti illegali più ampi ed organizzati gli consentirebbe, pur se ristretto in casa, di offrire anche apporti di diversa natura rispetto a quello del corriere; ed altresì che, essendo state rinvenute presso la sua abitazione poca sostanza stupefacente ma consistente sostanza ""da taglio"", se ne deve desumere che egli avesse allestito proprio in casa la ""base logistica"" dei suoi traffici illegali. 4. L'inammissibilità del ricorso comporta obbligatoriamente - ai sensi dell'art. 616, cod. proc. pen. - la condanna del proponente alle spese del procedimento ed al pagamento di una somma in favore della Cassa delle ammende, non ravvisandosi una sua assenza di colpa nella determinazione della causa d'inammissibilità (vds. Corte Cost., sent. n. 186 del 13 giugno 2000). Detta somma, considerando la manifesta inconsistenza delle doglianze, va fissata in tremila euro. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Manda alla cancelleria per gli adempimenti di cui all'art. 94, comma 1-ter, disp. att. cod. proc. pen.. Così deciso in Roma, il 2 dicembre 2021. ",3610
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46631@tS.clean.pdf,"SENTENZA sul ricorso presentato dal Procuratore della Repubblica presso il Tribunale di Bergamo nel procedimento nei confronti di Ben Mobakr Ibrahim, nato in Libia il 01/01/1999 (CUI 05QY66F) avverso l'ordinanza del 18/06/2021 del Tribunale di Bergamo; visti gli atti, il provvedimento impugnato ed il ricorso; udita la relazione svolta dal Consigliere Ercole Aprile; lette le conclusioni del Pubblico Ministero, in persona del Sostituto Procuratore generale Giovanni Di Leo, che ha concluso chiedendo il rigetto del ricorso. RITENUTO IN FATTO 1. Con l'ordinanza sopra indicata il Tribunale di Bergamo, decidendo sulla richiesta del Pubblico Ministero di convalida dell'arresto in flagranza, non convalidava l'arresto eseguito il giorno precedente dal personale della polizia municipale di Ponte San Pietro nei confronti del cittadino libico Ibrahim Ben Penale Sent. Sez. 6   Num. 46631  Anno 2021Presidente: PETRUZZELLIS ANNARelatore: APRILE ERCOLEData Udienza: 02/12/2021Mobakr in relazione ai reati di cui agli artt. 337, 582 e 585 cod. pen., con riferimento all'art. 576, comma 1, n. 5-bis, cod. pen., per avere usato violenza nei riguardi degli agenti di quella polizia locale che erano intervenuto su richiesta e avevano tentato di immobilizzarlo, cagionando all'agente scelto Panza lesioni personali guaribili in dieci giorni. 2. Avverso tale ordinanza ha presentato ricorso il Procuratore della Repubblica presso il Tribunale di Bergamo, il quale ha dedotto la violazione di legge per avere il Giudice erroneamente negato la convalida dell'arresto del Ben Mobakr, benché dalla documentazione in atti fosse risultato che lo stesso fosse stato invitato dagli agenti di polizia a seguirli perché ""pendeva un rintraccio per espulsione da eseguire in forza alla questura di Bergamo"" e l'interessato aveva usato violenza auto e etero lesiva per opporsi al compimento di quell'atto: Giudice che aveva erroneamente valutato le ragioni dell'intervento degli agenti e la pericolosità dell'arrestato. 3. Il procedimento è stato trattato nell'odierna udienza in camera di consiglio con le forme e con le modalità di cui all'art. 23, commi 8 e 9, del decreto-legge 28 ottobre 2020, n. 137, convertito dalla legge 18 dicembre 2020, n. 176, i cui effetti sono stati prorogati dall'art. 7 del decreto-legge 23 luglio 2021, n. 105, convertito dalla legge 16 settembre 2021, n. 126. CONSIDERATO IN DIRITTO 1. Ritiene la Corte che il ricorso vada rigettato. 2. Costituisce ius receptum nella giurisprudenza di questa Corte di cassazione il principio secondo il quale, in sede di convalida dell'arresto, il giudice, oltre a verificare l'osservanza dei termini previsti dall'art. 386, comma 3, e 390, comma 1, cod. proc. pen., deve controllare la sussistenza dei presupposti legittimanti l'eseguito arresto, ossia valutare la legittimità dell'operato della polizia sulla base di un controllo di ragionevolezza, in relazione allo stato di flagranza ed all'ipotizzabilità di uno dei reati richiamati dagli artt. 380 e 381 cod. proc. pen., in una chiave di lettura che non deve riguardare né la gravità indiziaria e le esigenze cautelari (valutazione questa riservata all'applicabilità delle misure cautelari coercitive), né l'apprezzamento sulla responsabilità (riservato alla fase di cognizione del giudizio di merito) (Sez. 6, n. 8341 del 12/02/2015, Ahmad, Rv. 262502). 2 P.Q.M. Rigetta il ricorso. Così deciso il 02/12/2021 Il Consi li estensore (Q,  Il Presidente Er prile Petru llis Di tale regula iuris il Tribunale di Bologna ha fatto buon governo, avendo esaminato l'iniziativa del personale della polizia municipale sulla base dei dati forniti dagli stessi verbalizzanti: rilevando come gli agenti fossero intervenuti sul luogo dei fatti solo perché era stato segnalato che uno straniero si stava sciacquando gambe e piedi con l'acqua acquistata da un distributore automatico; come dagli atti non risultasse l'esistenza di alcun ordine di espulsione pendente presso la locale questura nei confronti del Ben Mobakr, né tanto meno di un provvedimento che giustificasse una esecuzione coattiva nei riguardi di un soggetto ben conosciuto dagli operanti; e come non fosse stato verbalizzato che al prevenuto era stata comunicata la ragione per la quale era stato invitato a salire sulla vettura di servizio della polizia. Il Giudice ha, dunque, correttamente considerato come la violenza nei riguardi dell'agente Panza fosse stata esercitata dal prevenuto non per opporsi al compimento di un atto dell'ufficio pubblico al quale la persona offesa apparteneva - circostanza questa, peraltro, che significativamente non era stata riportata nel capo di imputazione provvisoria - e neppure per cagionare volontariamente lesioni personali, bensì per liberarsi della stretta alle spalle che il vigile aveva attuato esclusivamente per evitare che l'interessato potesse continuare a compiere atti di autolesionismo che, colpendosi con pugni alle gambe e al petto, l'interessato stava attuando verosimilmente solo per 'protestare' contro l'iniziativa che era stata assunta nei suoi riguardi. ",5072
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46630@tS.clean.pdf,"SENTENZA sul ricorso proposto da Rainone Claudio, nato a Frasso Telesino il 05/03/1962 avverso l'ordinanza del 20/07/2021 del Tribunale di Roma; Lv visti gli atti, il provvedimento impugnato e il ricorso; udita la relazione svolta dal Consigliere Ercole Aprile; udito il Pubblico Ministero, in persona del Sostituto Procuratore generale Vincenzo Senatore, che ha concluso chiedendo il rigetto del ricorso; uditi per il ricorrente l'avv. Stefano Mancini e l'avv. Leone Zeppieri, che hanno concluso chiedendo l'annullamento della ordinanza impugnata. RITENUTO IN FATTO 1. Con l'ordinanza sopra indicata il Tribunale di Roma, adito ai sensi dell'art. 309 cod. proc. pen., confermava il provvedimento del 28 giugno 2021 con il quale il Giudice per le indagini del Tribunale di Latina aveva disposto l'applicazione della misura degli arresti domiciliari nei riguardi di Claudio Rainone, sottoposto ad indagini in relazione al reato di cui agli artt. 319 e 321 Penale Sent. Sez. 6   Num. 46630  Anno 2021Presidente: PETRUZZELLIS ANNARelatore: APRILE ERCOLEData Udienza: 02/12/2021cod. pen. per avere, tra l'ottobre 2020 e il maggio 2021, quale dirigente dell'unita' operativa complessa 'reclutamento' della Asl di Latina e presidente della commissione per il concorso pubblico per titolo e esami per la copertura a tempo indeterminato di 23 posti di collaboratore amministrativo professionale presso le Asl di Frosinone, Latina e Viterbo, con condotte adottate in violazione di legge, rivelato gli argomenti che avrebbe proposto alla prova orale dell'8 ottobre 2020 ai candidati Giuseppe Tomao e Matteo Di Domenico; e ritardato l'approvazione della graduatoria finale del concorso in attesa delle sua nomina a direttore amministrativo della Asl di Latina in maniera tale da poter individuare egli stesso le destinazioni dei neo assunti e accontentare anche il Tomao che voleva essere assegnato a Formia: in tal modo favorendo entrambi i candidati segnalatigli da Claudio Moscardelli, segretario provinciale del partito democratico, accettando la promessa che lo stesso Moscardelli gli aveva fatto di intercedere presso politici locali e dirigenti amministrativi per favorire la sua nomina a direttore generale della medesima Asl. 2. Avverso tale ordinanza ha presentato ricorso l'indagato, con atto sottoscritto dal suo difensore, il quale ha dedotto i seguenti due motivi. 2.1. Violazione di legge e vizio di motivazione, per mancanza, contraddittorietà e manifesta illogicità, per avere il Tribunale del riesame erroneamente ritenuto sussistenti i gravi indizi di colpevolezza in relazione al delitto oggetto della imputazione provvisoria, benché il comportamento del Moscardelli avesse al più integrato gli estremi non di un reato, ma di una mera ""raccomandazione"" alla quale il pubblico ufficiale sarebbe stato libero o meno di aderire; non vi era prova dell'esistenza di un accordo corruttivo, tenuto conto che l'asserita rivelazione di segreti di ufficio non era stata dimostrata e non vi era stato alcun ritardo nell'approvazione della graduatoria finale del concorso; che la promessa del privato non aveva avuto i caratteri della concretezza e della serietà, né era provato che la stessa fosse stata cronologicamente coeva al compimento degli atti in oggetto ovvero fosse sinallagnnaticamente collegabile all'atto contrario ai doveri di ufficio. Al contrario, le carte del procedimento avevano comprovato che il Moscardelli, unitamente ad altri esponenti politici locali, si era convinto fin dal 2018 che il Rainone potesse essere un ottimo manager per la Asl e le sue iniziative finalizzate a sostenerne la nomina a direttore amministrativo di quell'ente (peraltro espressione di un potere di scelta assolutamente discrezionale) erano del tutto sganciate dalle segnalazione che aveva fatto per i due candidati di quel concorso, indicazioni rimaste ininfluenti rispetto allo svolgimento e all'esito delle prove concorsuali. 2 2.2. Violazione di legge, in relazione all'art. 274, lett. a) e c), cod. proc. pen., e vizio di motivazione, per avere il Tribunale di Roma confermato la sussistenza delle due indicate esigenze cautelari sulla base di generiche deduzioni e mere petizioni di principio, dunque con motivazione apparente e lacunosa, senza l'indicazione di alcun dato da cui poter desumere la concretezza e attualità di quei rischi processuali. CONSIDERATO IN DIRITTO 1. Ritiene la Corte che il ricorso presentato nell'interesse di Claudio Rainone vada rigettato. 2. Il primo motivo del ricorso è infondato. 2.1. Costituisce ius receptum nella giurisprudenza di questa Corte di cassazione il principio secondo il quale il controllo in sede di legittimità dei provvedimenti di applicazione delle misure limitative della libertà personale è diretto a verificare la congruenza e la coordinazione logica dell'apparato argomentativo che collega gli indizi di colpevolezza al giudizio di probabile colpevolezza dell'indagato, nonché il valore sintomatico degli indizi medesimi. Controllo che non può comportare un coinvolgimento del giudizio ricostruttivo del fatto e degli apprezzamenti del giudice di merito in ordine all'attendibilità delle fonti ed alla rilevanza e concludenza dei risultati del materiale probatorio, quando la motivazione sia adeguata, coerente ed esente da errori logici e giuridici. Questa Corte ha, dunque, il compito di verificare se il giudice di merito abbia dato adeguatamente conto delle ragioni che l'hanno indotto ad affermare la gravità del quadro indiziario a carico dell'indagato, controllando la congruenza della motivazione riguardante la valutazione degli elementi indizianti rispetto ai canoni della logica e ai principi di diritto che governano l'apprezzamento delle risultanze probatorie, nella peculiare prospettiva dei procedimenti incidentali de libertate (si veda, ex multís, Sez. 2, n. 27866 del 17/06/2019, Mazzelli, Rv. 276976). Alla luce di tali regulae iurís, bisogna riconoscere come, nel caso di specie, i giudici di merito abbiano dato puntuale e logica contezza degli elementi indiziari sui quali si fonda il provvedimento cautelare emesso nei riguardi del ricorrente: in particolare, spiegando come le indagini avessero comprovato che il Moscardelli, segretario provinciale del partito pd di Latina, aveva chiesto al Rainone - dirigente della Asl del medesimo comune e presidente della commissione del concorso per l'assunzione di 23 collaboratori amministrativi 3 della stessa Asl - di favorire due candidati partecipanti al concorso, il Tomao e il Di Domenico (peraltro stretti congiunti di altri esponenti di quel partito); e che il Rainone, che aveva compiuto un atto contrario ai propri doveri di ufficio, contattando quei candidati il giorno prima della prova orale, in maniera da concordare con gli stessi l'oggetto di una domanda che gli avrebbe rivolto (in sostituzione di altra precedente che era stata data loro), perché aveva accettato la promessa dell'utilità consistente nell'impegno che il Moscardelli aveva preso a sostenerlo politicamente e amministrativamente per la nomina a direttore amministrativo della Asl di Latina. Da tali circostanze - invero contestate dalla difesa con una versione ricostruttiva meramente alternativa, di certo non più plausibile di quella privilegiata dai giudici del riesame - il Tribunale ha arguito, con un procedimento logico deduttivo nel quale non è ravvisabile alcun vizio di contraddittorietà o di manifesta illogicità, come l'odierno ricorrente dovesse essere considerato a livello indiziario responsabile del reato addebitatogli. 2.2. Né è riconoscibile la denunciata violazione della norma incriminatrice oggetto dell'imputazione provvisoria, poiché i giudici di merito - convincentemente ponendo in stretta connessione causale il compimento di un atto contrario ai doveri di ufficio da parte del pubblico ufficiale Rainone, quale presidente della commissione del concorso più volte menzionato, e l'accettazione della considerata utilità promessagli dal 'privato' Moscardelli - hanno fatto corretta applicazione dei principi di diritto enunciati in materia dalla giurisprudenza di legittimità. In particolare il Tribunale del riesame ha puntualizzato come l'esistenza della stretta correlazione temporale e causale tra l'atto contrario ai doveri di ufficio da parte del pubblico ufficiale e l'utilità promessagli dal privato - dunque, di quell'accordo sinallagmatico che qualifica il reato in argomento - fosse stata confermata dal tenore delle conversazioni telefoniche intercettate durante le indagini e dal contenuto delle sommarie informazioni rese da vari testi sentiti dagli inquirenti: elementi di conoscenza che, in una lettura complessiva (e non atomistica, quale quella proposta dalla difesa), avevano consentito di appurare che il Moscardelli, già prima dell'avvio della procedura del concorso per l'assunzione dei 23 collaboratori amministrativi e ancora durante lo svolgimento di tale concorso, si era reiteratamente impegnato per favorire la nomina del Rainone come direttore amministrativo della Asl di Latina, anche favorendo lo spostamento ad altra sede di una potenziale 'concorrente' che già occupava il posto promesso (v. pagg. 7 e segg., ord. impugn.); che il 6 ottobre 2020 il Rainone aveva chiesto al Moscardelli quali ""novità"" ci fossero a proposito di quella sua nomina, che gli avrebbe permesso anche di scegliere la destinazione 4 per i vincitori del considerato concorso, a tal fine sollecitando il Moscardelli ad attivarsi e chiaramente ponendo tale sua richiesta in collegamento con il concorso e con ""la forzatura"" che egli aveva dovuto fare ""per uno dei due"", così alludendo proprio ai candidati Tonnao e Di Domenico (v. pagg. 4-5, ord. impugn.); che il 7 ottobre 2020 il Rainone aveva chiesto proprio al Moscardelli (che, peraltro, avrebbe poi ammesso di avere in precedenza ""raccomandato"" al pubblico ufficiale proprio il Tomao e il Di Domenico) il numero di telefono dei due candidati ai quali aveva domandato di indicargli l'argomento (il ""pensierino"") sul quale egli, quale presidente della commissione del concorso, avrebbe dovuto fare la domanda nella prova orale che si sarebbe svolta il giorno dopo: argomento che avrebbe dovuto sostituire altro tema che ai candidati era stato già dato dal Rainone, risultato 'comune' anche alla prova orale di altri concorrenti (v. pagg. 5-6, ord. impugn.); e che dopo la conclusione del concorso e l'assunzione dei due predetti candidati, il Moscardelli era tornato a sollecitare il Rainone ad assegnare il Tomao ad una sede più gradita, quella di Formia, anziché a quella meno ambita di Terracina (v. pagg. 6-7, ord. innpugn.); nonché a 'difendere' il Rainone persino dopo che era ""scoppiato lo scandalo"" per l'andamento di quel concorso (v. pagg. 10-11). Ciò a conferma della stretta connessione esistente tra le iniziative illecite realizzate dal Rainone per favorire i due concorrenti ""segnalati"" dal Moscardelli e l'impegno da quest'ultimo profuso in favore del pubblico ufficiale. Né, in tale ottica, rileva la circostanza che l'attività svolta dal Moscardelli si fosse concretizzata in un'attività politica latannente discrezionale, in quanto essa costituiva il 'corrispettivo' per il compimento dell'atto in violazione di legge da parte del Rainone; ed è pacifico, negli indirizzi interpretativi privilegiati da questa Corte, che, in tema di corruzione, nella nozione di ""altra utilità"" rientrano anche le prestazioni di natura non patrimoniale, assumendo rilievo, quale oggetto della dazione o promessa, qualsiasi vantaggio, materiale o morale, che costituisca la controprestazione posta a base dell'accordo corruttivo e si trovi in un rapporto di proporzionale corrispettività rispetto all'esercizio dei poteri o della funzione, ovvero al compimento dell'atto contrario ai doveri d'ufficio (così, tra le molte, Sez. 6, n. 10084 del 08/01/2021, Lacchini, Rv. 281502). 3. Il secondo motivo del ricorso è inammissibile per genericità del suo contenuto. Nella giurisprudenza di questa Corte si è avuto modo ripetutamente di chiarire che il requisito della specificità dei motivi implica non soltanto l'onere di dedurre le censure che la parte intenda muovere in relazione ad uno o più punti determinati della decisione, ma anche quello di indicare, in modo chiaro e 5 fr Il Consiglier e tensore Er ole rile preciso, gli elementi che sono alla base delle censure medesime, al fine di consentire al giudice dell'impugnazione di individuare i rilievi mossi ed esercitare il proprio sindacato (così, tra le tante, Sez. 3, n. 5020 del 17/12/2009, Valentini, Rv. 245907). Nel caso di specie il ricorrente si è limitato ad enunciare, in forma molto indeterminata e con un mero richiamo a massime giurisprudenziali, il dissenso rispetto alle valutazioni compiute dal Tribunale del riesame, senza specificare gli aspetti di criticità di passaggi giustificativi della decisione, cioè omettendo di confrontarsi realmente con la motivazione della ordinanza gravata: pronuncia con la quale erano stati analiticamente indicati gli elementi fattuali (legati essenzialmente all'accertato comportamento dell'indagato teso a condizionare le testimonianze e modificare la documentazione riguardanti un concorso di quella asl, con riferimento al quale egli risulta pure indagato; nonché al verificato comportamento spregiudicato da lui tenuto, approfittando delle sue prerogative e funzioni di pubblico ufficiale, per raggiungere, attraverso una fitta rete di relazioni, un traguardo professionale perseguito anche a scapito di altri colleghi) dai quali era stato possibile fondatamente evincere la sussistenza di concreti e attuali pericoli per l'acquisizione e la genuinità della prova, e per la commissione in futuro di altri gravi delitti della stessa specie di quello per il quale si procede. 4. Al rigetto del ricorso consegue la condanna del ricorrente al pagamento delle spese del procedimento. P.Q.M. Rigetta il ricorso e condanna il ricorrente al pagamento delle spese processuali. Così deciso il 02/12/2021 ",13995
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211203/snpen@s60@a2021@n44935@tS.clean.pdf,"SENTENZA sul ricorso proposto da Hoxha Bruno, nato in Albania il 02/03/1994 avverso la sentenza del 27/09/2021 della Corte di appello di Venezia visti gli atti il provvedimento impugnato ed il ricorso udita la relazione svolta dal Consigliere Martino Rosati; lette le conclusioni del Procuratore Generale, in persona del Sost. Vincenzo Senatore, che ha chiesto di dichiarare inammissibile il ricorso. Penale Sent. Sez. 6   Num. 44935  Anno 2021Presidente: PETRUZZELLIS ANNARelatore: ROSATI MARTINOData Udienza: 02/12/2021RITENUTO IN FATTO E CONSIDERATO IN DIRITTO 1. Bruno Hoxha, attraverso il proprio difensore, impugna la sentenza della Corte di appello di Venezia del 27 settembre scorso che ne ha disposto la consegna all'autorità giudiziaria della Repubblica Federale di Germania, in esecuzione di mandato di arresto europeo emesso dal Tribunale di Aquisgrana il 16 luglio precedente. Tale ufficio giudiziario estero procede nei confronti di costui e di altre persone, per il delitto di traffico internazionale di sostanze stupefacenti come membro di un'organizzazione criminale, previsto dagli artt. 29, 30, 30a e 33 delle legge tedesca in materia di stupefacenti, e dagli artt. 25, comma 2, e 53 del codice penale di quello Stato. 2. Con un unico motivo, il ricorrente lamenta la violazione dell'art. 16, legge n. 69 del 2005, per avere la Corte d'appello omesso di chiedere allo Stato richiedente informazioni integrative rispetto a quelle contenute nel provvedimento cautelare interno, trasmesso con il mandato d'arresto. 3. Ha depositato requisitoria scritta il Procuratore generale, concludendo per l'inammissibilità del ricorso, per l'assoluta genericità del motivo. 4. Il ricorso è inammissibile, perché, prim'ancora che del tutto generico, è intempestivo nonché irritualmente depositato presso un ufficio giudiziario non competente a riceverlo. A norma dell'art. 22, legge n. 69 del 2005, come modificato dal d.lgs. n. 10 del 2 febbraio 2021, il ricorso per cassazione dev'essere proposto entro cinque giorni dalla conoscenza legale della sentenza e dev'essere presentato esclusivamente nella cancelleria della Corte di appello che ha emesso il provvedimento, a pena di decadenza. Nello specifico, invece, risulta per tabulas che il ricorso è stato depositato nella cancelleria del Tribunale di Verona e che, peraltro, è pervenuto in quella della Corte d'appello di Venezia soltanto il 19 ottobre scorso, a fronte di una sentenza - come si legge nello stesso ricorso - notificata agli interessati il 6 ottobre precedente. 5. L'inammissibilità del ricorso comporta obbligatoriamente - ai sensi dell'art. 616, cod. proc. pen. - la condanna del proponente alle spese del procedimento ed al pagamento di una somma in favore della cassa delle ammende, non ravvisandosi una sua assenza di colpa nella determinazione della Il Consigliere estensore Ma inoF sati ..----- n Il Presidente Ar-ta PetruTllis causa d'inammissibilità (vds. Corte Cost., sent. n. 186 del 13 giugno 2000). Detta somma, considerando la manifesta carenza di diligenza, va fissata in tremila euro. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Manda alla cancelleria per gli adempimenti di cui all'art. 22, comma 5, legge n. 69/2005. Così deciso il 2 dicembre 2021. ",3367
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46628@tS.clean.pdf,"SENTENZA sul ricorso proposto da: Silipigni Graziella, nata a Rombiolo il 06/11/1971 avverso l'ordinanza del 15/07/2021 del Tribunale del riesame di Catanzaro visti gli atti, l'ordinanza impugnata e il ricorso; udita la relazione svolta dal Consigliere Antonio Costantini; sentite le conclusioni del Pubblico Ministero, in persona del Sostituto Procuratore generale Ciro Angelillis, che ha richiesto l'annullamento con rinvio relativamente al secondo motivo di ricorso; udito il difensore, l'avvocato Diego Antonio Orazio Brancia, in difesa di Graziella Silipigni, che ha concluso per l'annullamento dell'ordinanza impugnata. RITENUTO IN FATTO 1. Il Tribunale di Catanzaro adito ex art. 309 cod. proc. pen. ha respinto il gravame presentato nell'interesse di Graziella Silipigni, sottoposta a misura cautelare in carcere giusta ordinanza del 25 giugno 2021 della Corte di appello di Catanzaro, a seguito di condanna alla pena di anni dodici di reclusione in relazione ai capi A2), K1, L), M), N, O), P) e AA), per il delitto di partecipazione ad associazione armata dedita al narcotraffico ex art. 74, commi 1, 2, 3 e 4 d.P.R. 9 ottobre 1990, n. 309, relativamente a plurimi delitti di trasporto, Penale Sent. Sez. 6   Num. 46628  Anno 2021Presidente: CRISCUOLO ANNARelatore: COSTANTINI ANTONIOData Udienza: 01/12/2021detenzione, cessione e spaccio di sostanza stupefacente del tipo eroina, cocaina, hashish e marijuana, di cui al capo K1). 1.1. Il Tribunale ha ritenuto che in fase dibattimentale non esistesse alcun obbligo di effettuare un nuovo interrogatorio del soggetto sottoposto a misura cautelare in carcere, mentre, quanto alla dedotta richiesta di retrodatazione, aveva rilevato come l'art. 297, comma 3, cod. proc. pen. non venisse in rilievo in fase di appello, pur in presenza di connessione tra procedimenti, tenuto conto che la sentenza di primo grado determinava il momento in cui doveva ritenersi cristallizzata la decorrenza della misura cautelare pertanto non retrodatabile. 1.2. Quanto alla sequenza dei procedimenti desumibili dalla misura cautelare impugnata emerge che: 1) il 30 marzo 2018 la ricorrente è stata raggiunta da misura cautelare nel procedimento denominato ""Nemea"", mentre la contestazione del delitto associativo ex art. 74 d.P.R. n. 309 del 1990, di cui al capo K1), era contenuto nell'avviso ex art. 415-bis cod. proc. pen. del 26 novembre 2018 a seguito di pervenuta informativa del 26 giugno che proponevano una complessiva rilettura delle attività tecniche; 2) nella fase dibattimentale, al procedimento ""Nemea"" vaniva riunito quello denominato ""Rinascita Scott"" in cui alla Silipigni veniva contestata con il capo A2) la partecipazione all'associazione di 'ndrangheta ed in particolare all'articolazione afferente alla ""cosca Soriano""; 3) il 12 dicembre 2019 la ricorrente veniva raggiunta da altra misura cautelare nel procedimento ""Rinascita Scott"", venendo definito da un'unica sentenza in cui veniva riconosciuto il vincolo della continuazione tra i capi A2), K1), L), M), N), P), AA) ed 0); 4) il 25 giugno 2021 la Corte di appello ha applicato la misura cautelare per il capo K1), impugnata ex art. 309 cod. proc. pen. dinanzi al Tribunale del riesame che rigettava il ricorso. 2. Avverso la suddetta ordinanza ha proposto ricorso per cassazione l'imputato, deducendo i motivi di seguito indicati. 2.1. Violazione di legge e vizio di motivazione ex art. 606, comma 1, lett. b) , c) ed e), cod. proc. pen. in relazione all'art. 294 cod. proc. pen. Premette la ricorrente che era stata arrestata a seguito di emissione di misura cautelare relativamente ai capi A) ed 0) nell'ambito del procedimento n. 849/2017 RGNR DDA, mentre il 12 dicembre 2019 veniva eseguita nuova misura cautelare in relazione al capo A2) inerente ad altro procedimento n. 2239/14 RGNR DDA; procedimenti, quelli citati, che venivano riuniti ed in ordine alle relative accuse interveniva condanna alla pena di anni dodici di reclusione. La difesa osserva come erronea risulti la parte dell'ordinanza impugnata che ha ritenuto non essere necessario, a seguito di emissione di misura cautelare da parte della Corte di appello, l'interrogatorio dell'imputata. Si osserva, invece, che 2 alla luce dell'evidente correlazione esistente tra l'art. 294 e 302 cod. proc. pen., sarebbe principio inderogabile quello secondo cui il giudice che emette la misura debba comunque prevedere all'interrogatorio nei termini di cinque giorni dall'esecuzione della stessa. 2.2. Violazione di legge e vizio di motivazione ex art. 606, comma 1, lett. b) ed e), cod. proc. pen. in relazione all'art. 297 cod. proc. pen. La decisione del Tribunale non terrebbe conto della recente sentenza delle Sezioni Unite Mazzitelli secondo cui la retrodatazione della decorrenza dei termini di custodia cautelare, di cui all'art. 297, comma 3, cod. proc. pen., deve essere effettuata computando l'intera durata della custodia cautelare subita, anche se relativa a fasi non omogenee (Sez. U, n. 23166 del 28/05/2020, Mazzitelli, Rv. 279347); decisione che imporrebbe la mera sostituzione del termine iniziale di durata della misura adottata per ultima, facendo decorrere il termine dalla prima; diversamente opinando, potrebbero essere agevolmente aggirati i termini massimi di custodia cautelare per mezzo di un elusivo frazionamento dello stesso processo ed in corrispondenza dei differenti passaggi di fase. 2.3. Con memoria in data 1 dicembre 2021, la difesa della Silipigni ribadisce le ragioni del ricorso evidenziando che, con riferimento al secondo motivo, sarebbe intervenuta decisione di questa Corte che ha confermato l'applicabilità della retrodatazione di cui all'art. 293, comma 3, cod. proc. pen. in ipotesi sovrapponibile a quella oggetto del presente ricorso. CONSIDERATO IN DIRITTO 1. Il ricorso è manifestamente infondato e generico e per tale motivo deve essere dichiarato inammissibile. 2. In ordine al primo motivo, corretta risulta la risposta fornita dal Tribunale che ha fatto pertinente riferimento a giurisprudenza consolidata di questa Corte secondo cui non è necessario procedere all'interrogatorio di garanzia ex art. 294 cod. proc. pen., quando la misura è stata eseguita dopo la introduzione della fase dibattimentale, in quanto il diretto contatto tra il giudice ed il soggetto sottoposto a custodia consente, nella pienezza del contraddittorio, la più ampia possibilità di controllo circa la sussistenza dei presupposti della cautela (Sez. 6, n. 49995 del 15/9/2017, D'Amato, Rv. 271582; Sez. 3, n. 37826 del 20/8/2007, De Souza Barros, Rv. 237927; Sez. 2, n. 46859 del 11/11/2004, dep. 02/12/2004, Milenkovic, Rv. 230385; Sez. 6, n. 19388 del 11/06/2020, Ciobanu, non massimata) 3 La misura, pertanto, eseguita nel corso del giudizio di secondo grado, come correttamente messo in evidenza dai Giudici della cautela, non comportava alcun obbligo di procedere ad interrogatorio dell'imputato entro i cinque giorni dalla sua esecuzione e, conseguentemente, nessun effetto risulta essersi riverberato sull'efficacia della misura custodiale ex art. 302 cod. proc. pen. 3. Generico risulta, invece, il secondo motivo di ricorso tenuto conto che, a prescindere dalle conclusioni cui è pervenuto il Tribunale del riesame di Catanzaro in ordine all'esclusa retrodatazione dei termini ex art. 297, comma 3, cod. proc. pen. al  tempo della prima ordinanza, la ricorrente avrebbe dovuto dimostrare di aver rappresentato in quella sede ex art. 309 cd. proc. pen. che la misura cautelare, a causa degli effetti della retrodatazione, avesse superato i termini massimi di fase al momento della sua emissione. 3.1. Nel procedimento di riesame, infatti, la questione relativa all'inefficacia sopravvenuta dell'ordinanza di custodia cautelare per decorrenza dei termini di fase, in relazione all'asserita contestazione a catena, è deducibile esclusivamente nel caso in cui ricorrono congiuntamente le seguenti condizioni: a) termine interamente scaduto, per effetto della retrodatazione, al momento del secondo provvedimento cautelare; b) desumibilità dall'ordinanza applicativa della misura coercitiva di tutti gli elementi idonei a giustificare l'ordinanza successiva (Sez. U, n. 45246 del 19/07/2012, Polcino, Rv. 253549); diversamente opinando si sarebbe in presenza di un vizio non afferente alla legittimità dell'ordinanza, ma di questione relativa alla sola inefficacia della stessa, il cui accertamento deve avvenire ad opera del giudice che ha emesso la misura con istanza ex art. 306, cod. proc. pen. (Sez. 4, n. 48094 del 11/07/2017, Di Rienzo, Rv. 271168). Detti presupposti di operatività della retrodatazione ex art. 297, comma 3, cod. proc. pen., costituiscono una ""quaestio facti"" il cui esame è demandato al giudice di merito (Sez. 4, n. 9990 del 18/01/2010, Napolitano, Rv. 246798; Sez. 6, n. 12676 del 20/12/2006, dep. 2007, Barresi, Rv. 236829; Sez. 4, n. 9990 del 18/01/2010, Napolitano, Rv. 246798) che nella specie, compulsato ex art. 309 cod. proc. pen. è tenuto al rispetto di rigorosi termini per addivenite alla decisione che è possibile rispettare solo se la documentazione prodotta si riveli completa. È onere della parte che richiede l'applicazione della retrodatazione, dimostrare l'esistenza di entrambe le condizioni e, in particolare, per quel che in questa sede rileva, l'intervenuta cessazione dell'efficacia della misura in ragione del decorso dei termini massimi di fase; operazione che risulta logicamente preliminare rispetto alla verifica dell'esistenza dei presupposti per la operatività della retrodatazione. 3.2. Ebbene, la ricorrente nulla ha rilevato sul punto, allegando memorie (in tal senso esplicita l'ordinanza) ed atti che deporrebbero per la desumibilità dagli atti al momento della prima ordinanza, verifica che segue l'eventuale prospettazione della scadenza dei termini massimi di fase. Deve pertanto ritenersi che la censura proposta in questa sede dalla ricorrente sia del tutto generica e meramente perlustrativa; genericità resa palese là dove il ricorso evidenzia che (testualmente) ""è ragionevole ritenere che la durata complessiva della misura cautelare, di gran lunga superiore alla pena irrogata dal collegio per il singolo capo di imputazione (otto mesi di reclusione) (...) abbia perso efficacia già prima dell'esecuzione dell'ordinanza di custodia cautelare del 25.6.2021"". Così facendo, non solo la ricorrente ha errato nel ritenere che i termini massimi di custodia cautelari dovessero essere computati con riferimento al reato contestato nella prima ordinanza, e non invece sui termini superiori del reato più grave che si ipotizza essere quello di partecipazione all'associazione dedita al narcotraffico di cui all'art. 74, d.P.R. 9 ottobre 1990, n. 309 (capo K1), ma soprattutto rende evidente la carenza di indicazioni e idonee allegazioni in ordine alla solo teorizzata scadenza dei termini da sottoporre compiutamente all'attenzione del giudice di merito, sede in cui sarebbe stata necessaria l'indicazione di dati da cui desumere che, alla data della emissione della misura, fossero ormai scaduti i termini massimi di fase. Onere di allegazione che, proprio in ragione della particolare fase (appello) in cui è stata emessa la misura cautelare, comportava la necessità di precise indicazioni al fine di poter, nei ristretti termini che incombono sul Tribunale adito ex art. 309 cod. proc. pen., consentire la verifica dei periodi di custodia cautelare effettivamente sofferti e la relativa scansione a ritroso, tenuto conto della cronologica sequenza delle fasi processuali che governano i corrispondenti termini di cui all'art. 303 cod. proc. pen. (indagini preliminari, provvedimento che dispone il giudizio, sentenza di condanna di primo grado) e ciò onde operare una ricostruzione, ora per allora, dei periodi cautelari sofferti ed accertare la eventuale sopravvenuta decorrenza dei termini massimi di fase ex art. 303 cod. proc. pen. Operazione che non poteva essere adeguatamente svolta nella sede di gravame prescelto attraverso un generico riferimento alla prospettata ""ragionevole"" cessazione degli effetti della misura. 3.3. Detta lacuna, che avrebbe legittimato già in sede di merito una pronuncia in termini di inammissibilità del riesame presentato nell'interesse della Silipigni, determina inevitabilmente l'assoluta genericità del motivo di ricorso di cui si discute che, pertanto, risolvendosi in una sostanziale petizione di principio, va dichiarato inammissibile. 5 Il Consigliere estensore Antonio Costantini 2/ Il Presi te Anna C i. olo Non rileva, in questa sede, che il Tribunale, senza nulla rilevare al riguardo, abbia comunque valutato nel merito la vicenda ritenendo l'applicazione di una regula iuris (in ordine alla cui correttezza il Collegio non si pronuncia) che avrebbe risolto alla base il problema prospettato; i limiti alla cognizione del Tribunale del riesame in ordine all'ammissibilità della domanda, infatti, riverbera necessariamente i suoi effetti sulla relativa decisione di legittimità che deve egualmente ritenersi inammissibile, dovendosi ritenere che a fronte di inammissibilità genetica, sussista carenza di interesse ad una decisione che, qualora accolta, non potrebbe sortire affetto alcuno sulla futura decisione di rinvio. 3.4. L'inammissibilità del ricorso non consente di analizzare le note di udienza in cui si prospetta (solo in sede di legittimità) un ipotetico differente termine massimo in cui sarebbe scaduta la misura cautelare per effetto della retrodatazione. 4. All'inammissibilità del ricorso consegue la condanna della ricorrente al pagamento delle spese processuali e della somma di euro tremila in favore della cassa delle ammende, secondo quanto previsto dall'art. 616, comma 1, cod. proc. pen. 5. L'attuale stato cautelare cui è sottoposta la ricorrente impone, ai sensi dell'art. 94, comma 1-ter, disp. att. cod. proc. pen., la trasmissione del presente provvedimento a cura della Cancelleria al direttore dell'Istituto penitenziario per gli adempimenti di cui al comma 1-bis dell'art. cit. P.Q.M. Dichiara inammissibile il ricorso e condanna la ricorrente al pagamento delle spese processuali e della somma di euro tremila in favore della cassa delle ammende. Manda alla Cancelleria per gli adempimenti di cui all'art. 94, comma 1-ter, disp. att. cod. proc. pen. Così deciso il 01/12/2021. ",14339
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46609@tS.clean.pdf,"SENTENZA sul ricorso proposto da: Volpe Francesco, nato a Catania il 11/11/1973 avverso la sentenza del 26/01/2021 della Corte appello di Catania visti gli atti, il provvedimento impugnato e il ricorso; udita la relazione svolta dal Consigliere Antonio Costantini; lette le conclusioni del Pubblico Ministero, in persona del Sostituto Procuratore generale Ciro Angelillis, che ha chiesto l'inammissibilità del ricorso. RITENUTO IN FATTO 1. La Corte di appello di Catania ha confermato la decisione del Tribunale di Catania che, all'esito del giudizio abbreviato, aveva condannato Francesco Volpe alla pena di anni quattro di reclusione ed euro 20.000 di multa in ordine al delitto di cui all'art. 73, comma 1, d.P.R. 9 ottobre 1990, n. 309. Secondo la prospettazione accusatoria Francesco Volpe è stato ritenuto responsabile di illecita detenzione di circa cinquanta dosi di eroina oltre alla quantità lorda di grammi 3,1 della stessa sostanza, complessivamente idonea alla predisposizione di trentanove dosi, rinvenuta a seguito della perquisizione all'interno del berretto indossato (tre dosi), occultato dentro la base di un ventilatore (35 dosi), all'interno di un contenitore di un farmaco (12 dosi in Penale Sent. Sez. 6   Num. 46609  Anno 2021Presidente: CRISCUOLO ANNARelatore: COSTANTINI ANTONIOData Udienza: 01/12/2021confezione ternnosaldate), ed all'interno di una cassa stereo (grammi 3,1 lordi), ove veniva rinvenuto anche un bilancino di precisione; fatti commessi in Catania il 18 gennaio 2018. 2. Francesco Volpe, per il tramite del difensore avvocato Marco Tringali, ricorre avverso la citata sentenza deducendo i motivi di seguito indicati. 2.1. Vizi di motivazione e violazione di legge ex art. 606, comma 1, lett. b) ed e), cod. proc. pen. in ordine alla ritenuta responsabilità per il delitto di cui all'art. 73, comma 1, d.P.R. 9 ottobre 1990, n. 309, invece del più tenue delitto di cui all'art. 73 comma 5, d.P.R. cit. La difesa osserva come la Corte territoriale, confermando sul punto la decisione del Tribunale, abbia fondato la ritenuta integrazione della fattispecie di cui all'art. 73, comma 1, sulla sola quantità e natura della sostanza detenuta (eroina), e sulla modalità della condotta, omettendo di pronunciarsi sugli altri profili che, per giurisprudenza di questa Corte, avrebbero dovuto condurre alla riqualificazione nel più tenue delitto di cui al comma 5 dell'art. 73, d.P.R. anche in ragione dell'estraneità del Volpe a qualsiasi circuito di criminalità organizzata. 2.2. Vizi di motivazione e violazione di legge ex art. 606, comma 1, lett. b) ed e), cod. proc. pen. in ordine all'esclusione delle richieste circostanze generiche. CONSIDERATO IN DIRITTO 1. Il ricorso, in quanto generico e manifestamente infondato, è inammissibile. 2. È necessario ribadire il pacifico principio di diritto dettato da questa Corte secondo cui è inammissibile il ricorso per cassazione i cui motivi si limitino genericamente a lamentare l'omessa valutazione di una tesi alternativa a quella accolta dalla sentenza di condanna impugnata, senza indicare precise carenze od omissioni argomentative ovvero illogicità della motivazione di questa, idonee ad incidere negativamente sulla capacità dimostrativa del compendio probatorio posto a fondamento della decisione di merito (Sez. 2, n. 30918 del 07/05/2015, Falbo e altro, Rv. 264441), tenuto anche conto che i motivi devono ritenersi generici, non solo quando risultano intrinsecamente indeterminati, ma altresì quando difettino della necessaria correlazione con le ragioni poste a fondamento del provvedimento impugnato (Sez. 5, n. 28011 del 15/02/2013, Sammarco, Rv. 255568). La Corte territoriale ha messo in evidenza le ragioni che hanno portato a ritenere integrata la fattispecie contestata di cui all'art. 73, comma 1, d.P.R. 9 ottobre 1990, n. 309. Ed invero, la fattispecie di reato di cui all'art. 73, comma 5, d.P.R. 9 ottobre 1990, n. 309, è infatti ravvisabile nei casi di minima offensività penale della condotta, deducibile sia dal dato qualitativo e quantitativo dello stupefacente, sia dagli altri parametri richiamati dalla norma e segnatamente dai mezzi, dalle modalità e dalle circostanze dell'azione. Le Sezioni Unite di questa Corte (n. 35737 del 2010, Rico, Rv. 247911) hanno confermato che l'applicabilità o meno della norma in parola non può essere risolta in astratto, dovendosi valutare tutte le concrete circostanze poste alla sua attenzione, essendo il giudice di merito tenuto a determinare il trattamento sanzionatorio, senza che possano prefigurarsi automatismi (Sez. U, n. 17 del 21/06/2000, Primavera, Rv. 216668). Quanto ai singoli elementi valorizzabili ai fini dì una corretta qualificazione giuridica della condotta, questa Corte ha ritenuto che la «ipotesi lieve» non è incompatibile con lo svolgimento di attività di spaccio di stupefacenti continuativa, come si desume dall'art. 74, comma 6, d.P.R. cit., che, ipotizzando l'esistenza dell'associazione costituita per commettere fatti descritti dal comma 5 dell'art. 73, rende evidente l'inconferenza del relativo elemento connesso alla reiterazione della condotta (Sez. 6, n. 39374 del 03/07/2017, dep. 23/08/2017, El Batouchi, Rv. 270849; Sez. 6, n. 48697 del 26/10/2016), così come non risulta essere determinante la diversa tipologia di sostanza eventualmente ceduta (Sez. U, n. 51063 del 27/09/2018, Murolo, rv. 274076; Sez. 6, n. 46495 del 19/09/2017, Rachadi, Rv. 271338) in quanto, anche in tal caso «è necessario procedere ad una valutazione complessiva degli elementi della fattispecie completa selezionati in relazione a tutti gli indici sintomatici previsti dalla suddetta disposizione al fine di determinare la lieve entità del fatto» (Sez. U, n. 51063 del 27/09/2018, Murulo, Rv. 274076). Principi di diritto a cui la Corte territoriale si è allineata escludendo, con motivazione sintetica ma priva di lacune, che il ricorrente censura in maniera generica senza neppure tentare di confutare sotto il profilo della logicità la motivazione che ha condotto a ritenere le modalità dell'azione tali da denotare professionalità della condotta: in tal senso è stato fatto rinvio alle particolari modalità di occultamento e confezionamento della sostanza il cui dato è stato comunque ritenuto significativo e complessivamente tale da far emergere una attività tutt'altro che occasionale, anche in ragione dell'abilità ed accortezza dimostrata. 3 Il Consigliere estensore Antonio Costant3fg- -7 ? 4. Complessivo esame della condotta che ha portato la Corte territoriale a confermare la esclusione delle circostanza generiche ex art. 62-bis cod. pen. In ordine alla mancata concessione delle attenuanti generiche la decisione ha adeguatamente valutato l'assenza di elementi favorevoli e l'assenza di autentica revisione critica già posta in luce dal Tribunale. Il Collegio ha confutato la rilevanza della confessione, intervenuta solo a seguito della perquisizione e dell'arresto in flagranza, ha smentito la dedotta motivazione economica che ha ritenuto non dimostrata dal ricorrente. È stata invece valorizzata la quantità e qualità della sostanza stupefacente del tipo eroina che ha fatto ritenere esistente un contesto criminale caratterizzato da una significativa disponibilità economica in capo al Volpe; motivazione esente da manifesta illogicità, che, pertanto, è insindacabile in cassazione (tra tante, Sez. 6, n. 42688 del 24/9/2008, Caridi, Rv. 242419); ed infatti, nel motivare il diniego della concessione delle attenuanti generiche, non è necessario che la decisione prenda in considerazione tutti gli elementi favorevoli o sfavorevoli dedotti dalle parti o rilevabili dagli atti, ma è sufficiente che faccia riferimento a quelli ritenuti decisivi o comunque rilevanti, rimanendo disattesi o superati tutti gli altri da tale valutazione (Sez. 2, n.3609 del 18/1/2011, Sermone, Rv. 249163; Sez. 6, n. 34364 del 16/6/2010, Giovane, Rv. 248244). 5. All'inammissibilità del ricorso consegue la condanna del ricorrente al pagamento delle spese processuali e della somma di euro tremila in favore della cassa delle ammende, secondo quanto previsto dall'art. 616, comma 1, cod. proc. pen. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Così deciso il 01/12/2021. ",8364
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46608@tS.clean.pdf,"SENTENZA sul ricorso proposto da: Spina Diego, nato a Cosenza il 19/01/1996 avverso la sentenza del 14/01/2021 della Corte di appello di Catanzaro visti gli atti, il provvedimento impugnato e il ricorso; udita la relazione svolta dal Consigliere Antonio Costantini; letta la conclusione del Pubblico Ministero, in persona del Sostituto Procuratore generale Ciro Angelillis, che ha richiesto l'annullamento della sentenza impugnata e di quella di primo grado e rinvio al Tribunale di Cosenza per nuovo giudizio; lette le conclusioni del difensore, avvocato Cristian Cristiano, che si riporta ai motivi e ne chiede l'accoglimento. RITENUTO IN FATTO 1. Diego Spina, per mezzo del difensore di fiducia avvocato Cristian Cristiano, ricorre avverso la sentenza della Corte di appello di Catanzaro che ha confermato la sentenza del Tribunale di Cosenza che lo aveva condannato alla pena di mesi otto di reclusione in ordine al delitto di evasione dagli arresti domiciliari cui all'art. 385 cod. pen.; in Cosenza il 19 novembre 2017. Penale Sent. Sez. 6   Num. 46608  Anno 2021Presidente: CRISCUOLO ANNARelatore: COSTANTINI ANTONIOData Udienza: 01/12/20212. Il ricorrente deduce i seguenti motivi di ricorso. 2.1. Vizi di motivazione e violazione di legge ex art. 606, comma 1, lett. c) ed e), cod. proc. pen. in relazione all'art. 420-ter cod. proc. pen. nella parte in cui, rigettando il relativo motivo di gravame, la Corte territoriale erroneamente ha ritenuto legittimo il mancato rinvio dell'udienza del Tribunale di Cosenza ovvero la mancata traduzione o relativa autorizzazione ad allontanarsi dall'abitazione per recarsi in udienza del ricorrente, escludendo il legittimo impedimento dell'imputato e così impedendo a Diego Spina di essere presente all'udienza. La difesa osserva che il 12 gennaio 2018 l'imputato era agli arresti domiciliari nell'ambito di altro procedimento relativo proprio alla vicenda che aveva visto il ricorrente rendersi autore dell'evasione, misura cautelare che veniva modificata, quanto a luogo di esecuzione, con quella degli arresti domiciliari presso la comunità terapeutica ""il Delfino"" di Castiglione Cosentino. Nonostante la tempestiva e documentata eccezione formulata in occasione delle distinte udienze del 12 gennaio e 30 aprile 2018, il Giudice aveva ritenuto che detta situazione non costituisse legittimo impedimento, valutazione confermata dalla Corte di appello ,che ha erroneamente osservato come costituisse onere dell'imputato richiedere l'autorizzazione al giudice competente. 2.2. Vizi di motivazione e violazione di legge ex art. 606, comma 1, lett. b) ed e), cod. proc. pen. nella parte in cui non è stato ritenuto sussistente lo stato di necessità nella condotta del ricorrente che, anche per attenuare la crisi di astinenza da sostanza stupefacente, ha dovuto allontanarsi dall'abitazione per acquistare delle sigarette con cui attenuare la dipendenza da nicotina. CONSIDERATO IN DIRITTO 1. Il primo motivo di ricorso è fondato. 2. Risulta incontestata in sentenza la circostanza che Diego Spina, in occasione delle due udienze celebratesi il 12 gennaio 2018 e 30 aprile 2018 presso il Tribunale di Cosenza, fosse agli arresti domiciliari e che il difensore avesse fatto rilevare la circostanza al giudice di primo grado che invece, ritenendo necessario che l'autorizzazione ad allontanarsi dall'abitazione per assistere all'udienza dovesse essere richiesta dallo stesso imputato, ha rigettato entrambe le richieste di rinvio procedendo nello svolgimento dell'udienza che interessava la richiesta delle prove e, successivamente, l'escussione del teste di polizia giudiziaria. 2 Deve farsi rinvio al principio di diritto espresso da questa Corte secondo cui la restrizione dell'imputato agli arresti domiciliari per altra causa, sopravvenuta nel corso del processo e comunicata solo in udienza (nella specie, udienza dibattimentale di primo grado), integra un'ipotesi di legittimo impedimento a comparire e preclude la celebrazione del giudizio in assenza, anche quando risulti che l'imputato medesimo avrebbe potuto informare il giudice del sopravvenuto stato di detenzione in tempo utile per la traduzione, in quanto non è configurabile a suo carico, a differenza di quanto accade per il difensore, alcun onere di tempestiva comunicazione dell'impedimento (Sez. 5, n. 37658 del 20/11/2020, Ferri, Rv. 280139); orientamento, quello espresso, che, a fronte di contrastanti indirizzi sul punto, risulta aver prevalso all'esito della decisione di questa Corte in data 30 settembre 2021, nel suo massimo consesso (non ancora note, allo stato, le motivazioni) allorché ha statuito che ""la restrizione dell'imputato agli arresti domiciliari per altra causa, documentata o, comunque, comunicata al giudice procedente, in qualunque tempo, integra un impedimento legittimo a comparire che impone al medesimo giudice di rinviare ad una nuova udienza e disporne la traduzione"". È stato, pertanto, ribadito il principio già in passato espresso dalle Sez. U, n. 37483 del 26/09/2006, Arena, Rv. 234600, secondo cui la detenzione dell'imputato per altra causa, sopravvenuta nel corso del processo e comunicata solo in udienza, integra un'ipotesi di legittimo impedimento a comparire e preclude la celebrazione del giudizio in contumacia, anche quando risulti che l'imputato medesimo avrebbe potuto informare il giudice del sopravvenuto stato di detenzione in tempo utile per la traduzione, nonché dalle Sez. U, n. 35399 del 24/06/2010, Rv. 247837, che avevano rilevato che nel giudizio ordinario deve sempre essere assicurata la presenza dell'imputato, salvo rinuncia, in virtù di quanto disposto dall'art. 420-ter cod. proc. pen., tanto che spetta al giudice del merito, senza che sussista la necessità di sollecitazione da parte dell'imputato, disporre il rinvio, anche d'ufficio, dell'udienza nel caso in cui l'imputato non si presenti o comunque emerga che l'assenza è dovuta ad assoluta impossibilità di comparire per caso fortuito, forza maggiore o altro legittimo impedimento. Principio di diritto in ordine alla sussistenza del legittimo impedimento dell'imputato in stato di restrizione domiciliare che ha, pertanto, superato il precedente, seppur maggioritario, indirizzo giurisprudenziale che onerava l'imputato sottoposto agli arresti domiciliari per altra causa di formulare tempestiva richiesta al giudice competente, ritenendo insussistente un obbligo di disporne la traduzione in capo all'autorità giudiziaria procedente. 3 Il Consigliere estensore Antonio Costantini i Il Presif te Anna CrŁ uolo i Alla fondatezza della dedotta questione processuale, assorbente del secondo motivo in ordine alla prospettata causa di necessità, consegue l'annullamento della sentenza impugnata e della sentenza di primo grado, con rinvio per il giudizio al Tribunale di Cosenza. P.Q.M. Annulla la sentenza impugnata e quella di primo grado con rinvio per nuovo giudizio al Tribunale di Cosenza. Così deciso il 01/12/2021. ",6960
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s10@a2021@n46451@tS.clean.pdf,"SENTENZA sul ricorso proposto da: HRUSTIC SAFET nato il 17/07/1970 avverso l'ordinanza del 26/03/2021 del TRIBUNALE di TRENTO udita la relazione svolta dal Consigliere PALMA TALERICO; lette/te le conclusioni del PG o\.crUt 46,c  "" Cueo CL; Vrvto Q_ cou ut,k3i,""1LQQCAP-e-a! LU,QA,'A-70 ìLA.A.-\yitA,A3 Penale Sent. Sez. 1   Num. 46451  Anno 2021Presidente: TARDIO ANGELARelatore: TALERICO PALMAData Udienza: 01/12/2021RITENUTO IN FATTO E CONSIDERATO IN DIRITTO 1. Con ordinanza del 26 marzo 2021, il Tribunale di Trento, in funzione di giudice dell'esecuzione, dichiarava inammissibile l'istanza formulata nell'interesse di Hrustic Safet, tendente a ottenere l'applicazione della disciplina della continuazione tra i reati giudicati con le sentenze della Corte di appello di Milano dell'8.2.2007, irrevocabile dal 27.7.2007, e del Tribunale di Trento del 14.2.2013, ""in quanto oggetto di un provvedimento esecutivo già definitivo"". 2. Avverso detta ordinanza, il difensore di fiducia del condannato, avvocato Cosimo Albanese, ha proposto ricorso per cassazione, formulando un unico motivo di impugnazione, con il quale ha dedotto violazione di legge e difetto di motivazione. Ha, al riguardo, sostenuto che perché un'istanza possa essere dichiarata inammissibile ai sensi dell'art. 666, comma 2, cod. proc. pen., non è sufficiente che ne sia stata in precedenza proposta un'altra, ma è necessario un quid pluris e cioè che la nuova richiesta sia la mera riproposizione di quella già valutata; che il provvedimento impugnato, in ogni caso, sarebbe assolutamente privo di motivazione non essendo state esplicitate le ragioni della decisione, essendosi il Giudice dell'esecuzione limitato ad affermare che l'istanza in questione era inammissibile perché ""oggetto di un provvedimento esecutivo già definit6Y.0'_ 3. Con requisitoria scritta, il Procuratore generale di questa Corte, dott. Luigi Cuomo, ha concluso chiedendo l'annullamento con rinvio del provvedimento impugnato. 4. Il ricorso è fondato e, pertanto, merita accoglimento. Come è stato osservato anche dal Procuratore generale nella sua requisitoria, l'ordinanza impugnata non soddisfa l'obbligo di motivazione non contenendo alcuna giustificazione del percorso logico - giuridico posto a fondamento della decisione adottata, essendosi il Giudice dell'esecuzione limitato ad affermare che l'istanza del condannato era inammissibile ""in quanto oggetto di un provvedimento esecutivo già definitivo"", neppure specificato quanto a data di emissione e contenuto. 5. L'ordinanza impugnata va, dunque, annullata con rinvio al Tribunale di Trento che, in diversa persona fisica (cfr. sentenza Corte Costituzionale n. 183 del 2013) dovrà procedere a nuovo giudizio, colmando la rilevata lacuna motivazionale e, nel caso in cui non sussistesse alcuna preclusione, esaminare nel merito la domanda del condannato. P.Q.M. 2 Annulla l'ordinanza impugnata con rinvio per nuovo giudizio al Tribunale di Trento. Così deciso, 11. dicembre 2021 ",2985
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46412@tS.clean.pdf,"SENTENZA sul ricorso proposto da: VARACALLI ROCCO BRUNO nato a CIMINA il 06/08/1967 avverso l'ordinanza del 10/12/2020 della CORTE APPELLO di REGGIO CALABRIA udita la relazione svolta dal Consigliere FRANCESCA PICARDI; lette le conclusioni del PG e dell'Amministrazione resistente. Penale Sent. Sez. 4   Num. 46412  Anno 2021Presidente: DI SALVO EMANUELERelatore: PICARDI FRANCESCAData Udienza: 01/12/2021RITENUTO IN FATTO 1.Rocco Bruno Varacalli, a mezzo del proprio difensore, ha impugnato l'ordinanza della Corte di Appello di Reggio Calabria, con cui è stata rigettata la sua richiesta di riparazione per ingiusta detenzione patita dal 12 novembre 2012 al 21 aprile 2016. 2. Il ricorrente, sottoposto alla misura cautelare per i delitti ex artt. 416-bis cod.proc.pen., 624, 625 e 648 cod.pen., aggravati ai sensi dell'art. 7 della I. n. 203 del 1991, è stato, all'esito dell'abbreviato, condannato alla pena di 10 anni di reclusione per tutti i reati contestati, ma la Corte di appello lo ha assolto dal reato associativo ed, esclusa l'aggravante di cui al citato art. 7, ha dichiarato prescritto il reato di furto ed ha confermato la condanna per il solo reato di ricettazione, rideterminandola in anni 2 e mesr4 di reclusione. 3. La Corte di Appello ha rigettato l'istanza di riparazione per ingiusta detenzione, precisando che il diritto all'indennizzo è configurabile limitatamente alla durata della custodia eccedente la pena concretamente applicata e, quindi, limitatamente a 1 anno, 1 mese e 9 giorni. Più precisamente, il giudice della riparazione, richiamata la giurisprudenza secondo cui non è configurabile il diritto alla riparazione per l'ingiusta detenzione in caso di estinzione del reato per prescrizione a meno che la durata della custodia cautelare sofferta risulti superiore alla misura della pena astrattamente irrogabile, o a quella in concreto inflitta nei precedenti gradi di giudizio, ma solo per la parte di detenzione subita in eccedenza, ovvero quando risulti accertata in astratto la sussistenza dei presupposti per il riconoscimento dell'ingiustizia formale della privazione della libertà personale (Sez. 3, n. 2451 del 09/10/2014, dep. 2015, Rv. 262396 - 01), ha individuato una condotta gravemente colposa del ricorrente, eziologicamente rilevante ai fini dell'adozione e del mantenimento della misura cautelare, nelle sue frequentazioni con soggetti inseriti nel sodalizio criminale e nella consumazione di condotte delittuose specifiche, per le quali è intervenuta la condanna o la declaratoria di prescrizione. Nella ordinanza impugnata si è altresì precisato che il giudice del merito, nella sentenza di assoluzione, ha sottolineato che ""Varacalli è certamente un soggetto vicino a tale ambiente, legato ad un rapporto di subordinazione di interesse lavorativo con un personaggio mafioso come Parlongo e, preso in considerazione come soggetto affidabile da altri esponenti dell'organizzazione, Melia e Romano"". 4. Il ricorrente, con l'odierna impugnazione, ha denunciato la violazione di legge ed il vizio di motivazione, prospettando una rivalutazione contenutistica della motivazione della sentenza assolutoria, da parte del giudice della riparazione, al fine di escludere le condizioni legittimanti l'accoglimento dell'istanza ex art. 314 cod.proc.pen., oltre alla mancata individuazione di una specifica condotta gravemente colposa, desunta in modo generico dalla conversazione captata tra terzi, i quali negano l'avvenuta affiliazione di Varacalli Rocco Bruno (""il giudice della riparazione liberamente rielabora il contenuto connotante la motivazione della sentenza assolutoria riprendendo taluni segmenti fattuali ivi indicati senza, però, procedere al controllo e alla corretta interpretazione dei medesimi; genericamente riferisce di una contiguità di Varacalli Rocco Bruno con ambienti criminali, radicalmente omettendo di collegare detta contiguità a un comportamento ontologicamente determinato e certamente riferibile al medesimo""). 5.La Procura Generale ha concluso per l'inammissibilità del ricorso; l'Amministrazione resistente per il rigetto del ricorso. RITENUTO IN DIRITTO 1.11 ricorso è manifestamente infondato. 2. Occorre premettere che, secondo il consolidato orientamento della giurisprudenza di legittimità, in tema di riparazione per l'ingiusta detenzione, il giudice di merito, per verificare se chi l'ha patita vi abbia dato o concorso a darvi causa con dolo o colpa grave, deve apprezzare, in modo autonomo e completo, tutti gli elementi probatori disponibili, con particolare riferimento alla sussistenza di condotte che rivelino eclatante o macroscopica negligenza, imprudenza o violazione di leggi o regolamenti, fornendo del convincimento conseguito una motivazione, che, se adeguata e congrua, è incensurabile in sede di legittimità (Sez. U, n. 34559 del 26/06/2002, De Benedictis, Rv. 222263 - 01 ). Si è, inoltre, precisato che il giudice della riparazione, per stabilire se chi l'ha patita vi abbia dato o abbia concorso a darvi causa con dolo o colpa grave, deve valutare tutti gli elementi probatori disponibili, al fine di stabilire, con valutazione ""ex ante"" - e secondo un iter logico-motivazionale del tutto autonomo rispetto a quello seguito nel processo di merito - non se tale condotta integri gli estremi di reato, ma solo se sia stata il presupposto che abbia ingenerato, ancorché in presenza di errore dell'autorità procedente, la falsa apparenza della sua configurabilità come illecito penale (Sez. 4, n. 3359 del 22/09/2016, dep. 2017, La Fornara, Rv. 268952). In definitiva, il giudizio per la riparazione dell'ingiusta detenzione è del tutto autonomo rispetto al giudizio penale di cognizione, impegnando piani di indagine diversi, che possono portare a conclusioni del tutto differenti: ciò sia in considerazione del diverso oggetto di accertamento (nel giudizio penale la condotta di reato; nel giudizio di riparazione la condotta gravemente colposa o dolosa causalmente rilevante ai fini della misura cautelare) sia in considerazione delle diverse regole di giudizio (applicandosi solo in sede penale la regola dell'al di là di ogni ragionevole dubbio ed una serie di limitazioni probatorie). Tuttavia, tale autonomia non consente al giudice della riparazione di ritenere provati fatti che tali non sono stati considerati dal giudice della cognizione ovvero non provate circostanze che quest'ultimo ha valutato dimostrate (Sez. 4, n. 12228 del 10/01/2017, Quaresima, Rv. 270039). Come si è recentemente precisato (Sez. 4 n. 34438 del 02/07/2019, Messina, Rv. 276859 - 01), però, ai fini dell'accertamento della condizione ostativa del dolo o della colpa grave, laddove le conclusioni nel processo penale siano state fondate sul criterio dell'al di là di ogni ragionevole dubbio, il giudice può attribuire agli stessi fatti accertati nel giudizio di cognizione una diversa valutazione probatoria, posto che il richiamato criterio caratterizza solo il giudizio di responsabilità penale. Tale principio va, tuttavia, collegato al diverso piano di indagine del giudizio di riparazione per ingiusta detenzione rispetto a quello penale: difatti, come già sottolineato, il giudice della riparazione non può affermare avvenuti fatti esclusi dal giudice del merito, ma semplicemente può attribuire a circostanze emerse nel giudizio di merito un diverso valore probatorio con riferimento alle diverse condotte che integrano la condizione ostativa all'indennizzo richiesto. 3. Nel caso di specie, il provvedimento impugnato ha fatto corretta applicazione di tali principi, individuando, con una motivazione congrua e non manifestamente illogica, le specifiche condotte (extra-processuali) gravemente colpose dell'istante, che hanno contribuito causalmente a determinare l'errore dell'autorità giudiziaria in ordine alla sua partecipazione all'associazione criminale: condotte consistenti, da un lato, nella frequentazione di soggetti facenti parti del sodalizio e, dall'altro lato, nella consumazione di reati (per i quali è intervenuta la condanna o la declaratoria di prescrizione). Invero, il giudice della riparazione ha menzionato e trascritto quei passaggi della motivazione della sentenza di assoluzione in cui Rocco Bruno Varacalli è riconosciuto come soggetto vicino all'ambiente criminale, addirittura legato da un rapporto di interesse lavorativo con un personaggio mafioso e considerato affidabile da altri esponenti dell'organizzazione, sicché la decisione risulta correttamente ed esaustivamente motivata, in modo, peraltro, conforme agli orientamenti già evidenziati dalla giurisprudenza di legittimità ed a quello secondo cui, in tema di riparazione per l'ingiusta detenzione, la condizione ostativa al riconoscimento del diritto all'indennizzo, rappresentata dall'avere il richiedente dato causa all'ingiusta carcerazione, può essere integrata anche da comportamenti quali le frequentazioni ambigue con i soggetti condannati nel medesimo procedimento, purchè il giudice della riparazione fornisca adeguata motivazione della loro oggettiva idoneità ad essere interpretate come indizi di complicità, in rapporto al tipo e alla qualità dei collegamenti con tali persone, così da essere poste quanto meno in una relazione di concausalità con il provvedimento restrittivo adottato (Sez. 4, n. 53361 del 21/11/2018, Puro, Rv. 274498 - 01). Invero, il ricorrente si è limitato, in modo alquanto vago, ad asserire una rivalutazione del contenuto della sentenza di assoluzione, senza, tuttavia, individuare e trascrivere alcun passaggio di essa idoneo a smentire l'interpretazione che ne ha dato il giudice della riparazione. 4.In conclusione, il ricorso deve essere dichiarato inammissibile ed il ricorrente condannato al pagamento delle spese processuali e, non sussistendo ragioni di esonero, della sanzione pecuniaria, che si reputa equo liquidare in euro tremila, oltre che alla refusione delle spese a favore dell'Amministrazione resistente. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende, nonché alla rifusione delle spese sostenute dal Ministero resistente, che liquida in euro mille, oltre accessori, come per legge. Così deciso in Roma il 1° dicembre 2021. ",10281
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46411@tS.clean.pdf,"SENTENZA sul ricorso proposto da: BOKA ZOLTAN nato il 01/09/1969 avverso l'ordinanza del 10/12/2020 della CORTE APPELLO di REGGIO CALABRIA udita la relazione svolta dal Consigliere FRANCESCA PICARDI; lette le conclusioni del PG. Penale Sent. Sez. 4   Num. 46411  Anno 2021Presidente: DI SALVO EMANUELERelatore: PICARDI FRANCESCAData Udienza: 01/12/2021RITENUTO IN FATTO 1.Zoltan Boka, Ła mezzo del proprio difensore, ha impugnato l'ordinanza della Corte di Appello di Reggio Calabria, con cui è stata rigettata la sua richiesta di riparazione per ingiusta detenzione patita in carcere per 1.469 giorni (dal 14 gennaio 2011 al 21 gennaio 2015). 2. Il ricorrente, sottoposto alla misura cautelare per i delitti ex artt. 81, 601, 629 cod.pen., I. n. 75 del 1958 e I. n. 895 del 1967, è stato condannato in primo grado alla pena di anni 13 di reclusione; all'esito della riforma in appello, alla pena di anni 6 e mesi 6 di reclusione ed euro 6.000,00 di multa ed, all'esito del giudizio di rinvio, seguito all'annullamento della sentenza di secondo grado da parte della Suprema Corte, alla pena di anni 3 e mesi 6 di reclusione ed euro 3.000,00 di multa. La condanna è stata, tuttavia, definitivamente annullata, senza rinvio, dalla Sez. IV della Corte di cassazione, perché il fatto non sussiste, stante la inutilizzabilità delle dichiarazioni delle persone offese. 3. La Corte di Appello ha rigettato l'istanza di riparazione per ingiusta detenzione, ritenendo utilizzabili nel giudizio in esame le dichiarazioni delle persone offese e, dunque, provata, alla luce di tali dichiarazioni e delle attività di riscontro dei 6rabinieri, le gravi e volontarie condotte dell'istante (di sfruttamento delle donne provenienti dalla Romania, coinvolte in un giro di prostituzione), eziologicamente rilevanti ai fini dell'adozione e della protrazione della misura cautelare. 4. Il ricorrente, con l'odierna impugnazione, ha denunciato: 1) la violazione degli artt. 314 cod.proc.pen. e 43 cod.pen., atteso che la Corte territoriale ha identificato il comportamento gravemente colposo, preclusivo dell'indennizzo, nelle dichiarazioni di terze persone e non in una condotta dell'istante; 2) e 3) la violazione dell'art. 314 cod.proc.pen. ed il vizio di motivazione, essendo stata fondata la decisione impugnata su prove affette da inutilizzabilità patologica e non fisiologica, connessa alla irreperibilità delle persone offese, determinata dalla mancanza di ricerche e, quindi, dalla leggerezza degli inquirenti, con argomentazioni lacunose ed illogiche (in particolare ritenendo-  le dichiarazioni de quibus riscontrate dall'attività dei tarabinieri, che, al contrario, la Suprema Corte, nella pronuncia di annullamento, ha ritenuto prive di rilevanza probatoria). 5.La Procura Generale ha concluso per l'inammissibilità del ricorso. Il ricorrente ha insiste61-0 per il suo accoglimento. RITENUTO IN DIRITTO 1.11 ricorso è infondato. 1 2. Occorre premettere che, secondo il consolidato orientamento della giurisprudenza di legittimità, in tema di riparazione per l'ingiusta detenzione, il giudice di merito, per verificare se chi l'ha patita vi abbia dato o concorso a darvi causa con dolo o colpa grave, deve apprezzare, in modo autonomo e completo, tutti gli elementi probatori disponibili, con particolare riferimento alla sussistenza di condotte che rivelino eclatante o macroscopica negligenza, imprudenza o violazione di leggi o regolamenti, fornendo del convincimento conseguito una motivazione, che, se adeguata e congrua, è incensurabile in sede di legittimità (Sez. U, n. 34559 del 26/06/2002, De Benedictis, Rv. 222263 - 01). Si è, inoltre, precisato che il giudice della riparazione, per stabilire se chi l'ha patita vi abbia dato o abbia concorso a darvi causa con dolo o colpa grave, deve valutare tutti gli elementi prObatori disponibili, al fine di stabilire, con valutazione ""ex ante"" - e secondo un iter logico-motivazionale del tutto autonomo rispetto a quello seguito nel processo di merito - non se tale condotta integri gli estremi di reato, ma solo se sia stata il presupposto che abbia ingenerato, ancorché in presenza di errore dell'autorità procedente, la falsa apparenza della sua configurabilità come illecito penale (Sez. 4, n. 3359 del 22/09/2016, dep. 2017, La Fornara, Rv. 268952). In definitiva, il giudizio per la riparazione dell'ingiusta detenzione è del tutto autonomo rispetto al giudizio penale di cognizione, impegnando piani di indagine diversi, che possono portare a conclusioni del tutto differenti: ciò sia in considerazione del diverso oggetto di accertamento (nel giudizio penale la condotta di reato; nel giudizio di riparazione la condotta gravemente colposa o dolosa causalmente rilevante ai fini della misura cautelare) sia in considerazione delle diverse regole di giudizio (applicandosi solo in sede penale la regola dell'al di là di ogni ragionevole dubbio ed una serie di limitazioni probatorie). Tuttavia, tale autonomia non consente al giudice della riparazione di ritenere provati fatti che tali non sono stati considerati dal giudice della cognizione ovvero non provate circostanze che quest'ultimo ha valutato dimostrate (Sez. 4, n. 12228 dei 10/01/2017, Quaresima, Rv. 270039). Come si è recentemente precisato (Sez. 4 n. 34438 del 02/07/2019, Messina, Rv. 276859 - 01), però, ai fini dell'accertamento della condizione ostativa del dolo o della colpa grave, laddove le conclusioni nel processo penale siano state fondate sul criterio dell'al di là di ogni ragionevole dubbio, il giudice può attribuire agli stessi fatti accertati nel giudizio di cognizione una diversa valutazione probatoria, posto che il richiamato criterio caratterizza solo il giudizio di responsabilità penale. Tale principio va, tuttavia, collegato al diverso piano di indagine del giudizio di riparazione per ingiusta detenzione rispetto a quello penale: difatti, come già sottolineato, il giudice della riparazione non può affermare avvenuti fatti esclusi dal giudice del merito, ma semplicemente può attribuire a circostanze emerse nel giudizio di merito un diverso valore probatorio con riferimento alle diverse condotte che integrano la condizione ostativa all'indennizzo richiesto. 2 3. Si è pure precisato che/  dal punto di vista probatorio, nel procedimento di riparazione per ingiusta detenzione sono utilizzabili, per dimostrare la sussistenza del dolo o della colpa dell'istante ostativi alla riparazione, le dichiarazioni rese dalla persona offesa in sede di sommarie informazioni testimoniali, anche nel caso in cui la stessa si .sia successivamente sottratta all'esame dibattimentale, con conseguente inutilizzabilità ai sensi dell'art. 526, comma 2, cod. proc. pen., dovendo la condotta dell'indagato essere vagliata, ai fini della riparazione, tenendo conto degli elementi legittimamente considerati dal giudice della cautela (Sez. 4, n. 40281 del 23/05/2019, Bonsignori, Rv. 278284 - 01). Difatti, l'autonomia del relativo giudizio rispetto a quello di cognizione fa sì che il giudice della riparazione, per apprezzare la sussistenza dei fattori °stativi del dolo o della colpa grave, possa ,utilizzare anche le dichiarazioni rese nel corso delle indagini preliminari da soggetti che, poi, in dibattimento si sono sottratti all'esame o hanno ritrattato, sulla base di una valutazione specifica della genuinità di queste ultime condotte (Sez. 4, n. 49392 del 23/10/2018, S., Rv. 274040 - 02, e Sez. 4, n. 39748 del 19/07/2018, De Fazio, Rv. 273832 - 01). Invero, il giudice della riparazione, per decidere se l'imputato vi abbia dato causa per dolo o colpa grave, deve valutare il comportamento dell'interessato alla luce del quadro indiziario su cui si è fondato il titolo cautelare, e sempre che gli elementi indiziari non siano stati dichiarati assolutamente inutilizzabili ovvero siano stati esclusi o neutralizzati nella loro valenza nel giudizio di assoluzione - così Sez. 4, n. 41396 del 15/09/2016, Piccolo, Rv. 268238 - 01, che ha applicato il principio in un'ipotesi di non coincidenza tra quadro indiziario esaminato nella fase cautelare e quadro probatorio alla base del giudizio assolutorio, ritenendo legittima la valutazione del verbale di arresto e di alcune dichiarazioni fisiologicamente inutilizzabili in dibattimento; v. anche Sez. 4, n. 17845 del 07/03/2014, Munteanu, Rv. 259225 - 01, secondo cui le dichiarazioni accusatorie contenute nella denuncia-querela della persona offesa sono utilizzabili nell'ambito del giudizio promosso per ottenere la riparazione per ingiusta detenzione, anche se siano state ritenute non utilizzabili nel giudizio sulla responsabilità, ai fini dell'accertamento della colpevolezza dell'imputato, per essersi la stessa sottratta all'esame in contraddittorio nel dibattimento. 4. Alla luce di tale premesse, il ricorso va rigettato. In ordine alla prima censura, va osservato che la Corte territoriale non ha identificato la colpa grave dell'istante nelle dichiarazioni di terzi, ma ha piuttosto fatto riferimento alle dichiarazioni dei terzi quali prove da cui ha desunto il comportamento doloso dell'istante preclusivo dell'indennizzo, consistente nel suo coinvolgimento nel traffico della prostituzione e, quantomeno, nella sua connivenza o agevolazione dello sfruttamento delle ragazze rumene. La seconda e la terza censura sono infondate alla luce del consolidato orientamento della giurisprudenza di legittimità già menzionato, rispetto al quale non interferisce quello formatosi in ordine alle intercettazioni, che si riferisce a elementi probatori radicalmente inutilizzabili non 3 solo nel giudizio penale, ma anche nel giudizio di riparazione, in quanto acquisiti in violazione di divieti legali (v., da ultimo, Sez. 4, n. 6893 del 27/01/2021, Napoli, Rv. 280935 - 01, secondo cui, in tema di riparazione per l'ingiusta detenzione, ai fini della valutazione del dolo o della colpa grave, il giudice non può utilizzare gli esiti di intercettazioni che nel giudizio di cognizione siano risultati inutilizzabili). Per quanto concerne, invece, le dichiarazioni di informatori, non confermate in dibattimento, deve valorizzarsi, l'autonomia del giudizio di riparazione rispetto a quello penale. Nel giudizio di riparazione non valgono i limiti probatori propri del giudizio dibattimentale, sicché non opera l'art. 512 cod.proc.pen. Al contrario, il giudice della riparazione deve fondare la sua decisione, in ordine alle condotte dell'istante, utilizzando tutto il materiale probatorio legittimante usato dal giudice della cautela, ivi compreso quel materiale probatorio che non confluisce nel giudizio dibattimentale, salvo che si tratti di materiale probatorio illegittimamente acquisito. Né tale orientamento contrasta con quello secondo cui l'autonomia del giudizio penale rispetto a quello del giudizio della riparazione impone, comunque, il coordinamento degli accertamenti (Sez. 4, n. 12228 del 10/01/2017, Quaresima, Rv. 270039, tale autonomia non consente al giudice della riparazione di ritenere provati fatti che tali non sono stati considerati dal giudice della cognizione ovvero non provate circostanze che quest'ultimo ha valutato dimostrate), atteso che, nel caso di specie, le valutazioni effettuate si fondano su materiale probatorio diverso, così giustificandosi le diverse conclusioni in ordine all'accertamento delle condotte del ricorrente. 5.In conclusione, il ricorso deve essere rigettato ed il ricorrente condannato al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso in Roma il 10  dicembre 2021. ",11602
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46398@tS.clean.pdf,"SENTENZA sul ricorso proposto da: VORONEANU VALERIAN nato a BALINESTI( ROMANIA) il 23/08/1962 avverso la sentenza del 23/10/2020 della CORTE APPELLO di ROMA visti gli atti, il provvedimento impugnato e il ricorso; udita la relazione svolta dal Consigliere FRANCESCA PICARDI; udito il Pubblico Ministero, in persona del Sostituto Procuratore MARILIA DI NARDO, che ha concluso chiedendo l'inammissibilità del ricorso; udito l'Avv.FIORE ANGELO del foro di LATINA anche in sostituzione dell'avvocato FIORE DANIELA ARMIDA (come da nomina a sostituto processuale ex art. 102 c.p.p. depositata in udienza) in difesa della parte civile TEDESCHI MAURO, che insiste per il rigetto del ricorso. Deposita conclusioni e nota spese; udito l'avvocato LAURETTI GIOVANNI del foro di LATINA in difesa di VORONEANU VALERIAN, che insiste per l'accoglimento del ricorso. Penale Sent. Sez. 4   Num. 46398  Anno 2021Presidente: DI SALVO EMANUELERelatore: PICARDI FRANCESCAData Udienza: 01/12/2021RITENUTO IN FATTO 1.La Corte di appello di Roma ha confermato la condanna alla pena di anni 3 di reclusione ed al risarcimento del danno (da liquidarsi in separata sede) nei confronti delle parti civili, con sanzione amministrativa accessoria della sospensione della patente di guida per anni 2, emessa all'esito di nuovo giudizio, celebratosi dopo l'annullamento della Suprema Corte, intervenuto per un vizio formale (omessa notifica del decreto di citazione a giudizio all'imputato), nei confronti di Voroneanu Valerian per il reato di cui all'art. 589 cod.pen. (per avere cagionato, in data 23 aprile 2007, alle ore 21,50, alla guida del suo veicolo, la morte del motociclista Tedeschi Matteo, con il quale collideva in Aprilia, all'incrocio tra Via Mascagni con Via Aldo Moro, con colpa consistita nella velocità superiore ai limiti ed inadeguata all'orario notturno, pari a circa 93,84 Km/h, che gli impediva di evitare l'altro mezzo sopraggiunto a circa 20km). 2.Avverso tale sentenza ha proposto tempestivo ricorso per cassazione, a mezzo del difensore, l'imputato, che ha dedotto: 1) la violazione di legge ed il vizio di motivazione nella parte in cui la sentenza ha ritenuto che Voroneanu Valerian fosse il conducente dell'auto, senza una esaustiva risposta alle censure difensive sul punto, in base alle deposizioni alquanto vaghe ed equivoche dei testi Maggesi, Fughetta e Faggiani, nonostante la dichiarazione di Zabulic Ionela Adina (mai escussa nel procedimento in esame, ritenendosi il suo reperimento onere della difesa), che ha ammesso la condotta di guida; 2) l'erronea applicazione degli artt. 41, 589 cod.pen., 2054 cod.civ. e 192 cod.proc.pen. ed il vizio di motivazione nella parte in cui, rigettando la richiesta di rinnovazione istruttoria, la sentenza, senza svolgere alcun giudizio contro-fattuale, esclude il concorso di colpa della vittima, nonostante la contestata (e ben più grave) violazione dell'obbligo di dare la precedenza, ed afferma che, a prescindere da tale condotta, il sinistro non s sarebbe verificato laddove il conducente dell'automobile avesse tenuto una velocità di 30 km/h, nonostante si possa pervenire alla medesima conclusione anche eliminando la condotta colposa del motociclo (la cui velocità è stata stimata in circa 20km/h, assumendo che lo stesso stesse effettuando una manovra di svolta a destra, pur potendo essere superiore e, cioè, pari a 40 o 50 km/h, tenuto conto dell'assenza di tracce di frenata e della possibilità della diversa manovra di attraversamento dell'incrocio); 3) l'eccessività del trattamento sanzionatorio, superiore a quello applicato nel precedente giudizio, e l'irragionevole diniego delle attenuanti generiche, nonostante l'incesuratezza dell'imputato. CONSIDERATO IN DIRITTO 1.11 ricorso è infondato. 2. La prima censura, avente ad oggetto la prova della qualifica dell'imputato di guidatore, integra una mera ripetizione del motivo di appello, già adeguatamente valutato e superato dalla Corte territoriale, con argomentazioni esaustive e congrue (in particolare il giudice dell'impugnazione ha rinviato alle dichiarazioni chiare, univoche e convergenti dei testi Maggesi Walter, fermo a bordo del proprio veicolo, in direzione opposta a via A.Moro, percorsa dal ciclomotore, secondo cui ""il guidatore ha preso il posto del passeggero davanti e il passeggero 1 davanti ha preso il posto del guidatore ... il guidatore era l'uomo""; Fughetta Melissa, che, dalla finestra della propria abitazione, ha visto scendere un uomo dal lato guida ed una donna dal lato passeggero; Faggiani Pierpaolo che, nei pressi della propria abitazione, ubicata vicino all'incrocio, ha visto prima scendere un uomo dal lato guida ed una donna dal lato passeggero e, poi, gli stessi risalire invertendo i posti, sottolineando, peraltro, il giudizio instaurato nei confronti di Zabulic Ionela Adina per il reato di cui all'art. 369 cod.pen.). Va, pertanto, ribadito che in tema di ricorso per cassazione, sono inammissibili i motivi che si limitano a riprodurre le censure dedotte in appello, anche se con l'aggiunta di frasi incidentali di censura alla sentenza impugnata meramente assertive ed apodittiche, laddove difettino di una critica argomentata avverso il provvedimento attaccato e dell'indicazione delle ragioni della loro decisività rispetto al percorso logico seguito dal giudice di merito (Sez. 6, n. 8700 del 21/01/2013, Leonardo, Rv. 254584; v. anche Sez. 4, n. 38202 del 07/07/2016, Ruci, Rv. 267611 che precisa che i motivi di ricorso per cassazione possono riprodurre totalmente o parzialmente quelli di appello ma solo entro i limiti in cui ciò serva a documentare il vizio enunciato e dedotto con autonoma, specifica ed esaustiva argomentazione che si riferisca al provvedimento impugnato e si confronti con la sua motivazione). 3. Il secondo motivo, avente ad oggetto il nesso di causalità ed il concorso di colpa della vittima, è del tutto a-specifico, atteso che non si confronta con la ricostruzione dei fatti operata nella sentenza impugnata, al contrario presupponendone una diversa. In particolare, nella penultima pagina della sentenza impugnata, si legge, da un lato, che ""deve .. plausibilmente ritenersi che il ciclomotore condotto dalla vittima dovesse attraversare l'incrocio e non svoltare a destra"", in considerazioni dei rilievi dei consulenti tecnici, delle dichiarazioni del teste Maggesi e del punto d'urto, incompatibile con la manovra di svolta a destra, e, dall'altro lato, che il conducente del ciclomotore ""si è prima fermato per verificare che non provenissero mezzi da sinistra e da destra, per poi riprendere la marcia, non potendosi avvedere, sia a causa della scarsa visibilità, dovuta alla presenza di veicoli parcheggiati sul lato destro di via Mascagni, sia per la distanza quale sopra precisata, dell'autovettura che, a forte velocità/stava sopraggiungendo verso l'incrocio"". Al contrario, nel ricorso si assume che si sia riconosciuta la violazione dell'obbligo di dare la precedenza, da parte della vittima, sovrapponendo la sentenza di primo e di secondo grado e valorizzando un passaggio motivazionale svolto solo ad abundantiam dal giudice di primo grado. Invero, tale condotta della vittima, pur prospettata nel capo di imputazione, è stata esclusa dai giudici di merito. A ciò si aggiunga che, secondo il ricorrente, ""non è dato sapere con assoluta certezza quale manovra stesse eseguendo il Tedeschi e cioè se stesse svoltando a destra ... ovvero se stesse attraversando l'incrocio"", rinviando non alla sentenza impugnata (neppure considerata), ma alle prove come interpretate dalla difesa. Deve, pertanto, ribadirsi che è inammissibile il ricorso per cassazione quando manchi l'indicazione della correlazione tra le ragioni argomentate dalla decisione impugnata e quelle poste a fondamento dell'atto d'impugnazione, atteso che quest'ultimo non può ignorare le 2 affermazioni del provvedimento censurato (Sez. 2, n. 11951 del 29/01/2014, Lavorato, Rv. 259425 - 01). 4. La terza doglianza, avente ad oggetto il trattamento sanzionatorio ed il diniego delle attenuanti generiche, è infondata, in quanto la quantificazione della pena e l'omesso riconoscimento del beneficio invocato sono stati congruamente motivati, in base ai parametri di cui all'art. 133 cod.pen., alla luce dell'elevato grado di colpa ascrivibile all'imputato e del suo tentativo, successivo al sinistro, di sottrarsi alle proprie responsabilità. Del resto, secondo il consolidato orientamento della giurisprudenza di legittimità, in tema di attenuanti generiche, il giudice del merito esprime un giudizio di fatto, la cui motivazione è insindacabile in sede di legittimità, purché sia non contraddittoria e dia conto, anche richiamandoli, degli elementi, tra quelli indicati nell'art. 133 cod. pen., considerati preponderanti ai fini della concessione o dell'esclusione, quali l'esistenza di precedenti (Sez. 5, n. 43952 del 13/04/2017, Pettinelli, Rv. 271269). 5.In conclusione, il ricorso deve essere rigettato ed il ricorrente condannato al pagamento delle spese processuali ed alla rifusione delle spese di lite sostenute nel presente giudizio dalla parte civile Tedeschi Mauro (l'unica che ha presentato la nota spese, chiedendo la liquidazione delle spese). P.Q.M. Rigetta il ricorso e condanna il ricorrente al pagamento delle spese processuali, nonché alla rifusione delle spese sostenute dalla parte civile, Tedeschi Mauro, che liquida in euro 3.000, oltre accessori come per legge. Così deciso in Roma 1° dicembre 2021 Il Consigliere estensore Francesca Picardi ",9534
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s40@a2021@n46396@tS.clean.pdf,"SENTENZA sul ricorso proposto da: GRECO EMANUELE nato a LECCE il 19/09/1986 avverso la sentenza del 14/09/2020 della CORTE APPELLO di LECCE visti gli atti, il provvedimento impugnato e il ricorso; udita la relazione svolta dal Consigliere FRANCESCA PICARDI; trattato il procedimento con le modalità della trattazione scritta. Penale Sent. Sez. 4   Num. 46396  Anno 2021Presidente: DI SALVO EMANUELERelatore: PICARDI FRANCESCAData Udienza: 01/12/2021RITENUTO IN FATTO 1.La Corte di appello di Lecce, in parziale riforma della condanna di primo grado, ha rideterminato la pena pecuniaria nei confronti di Emanuele Greco in euro 416,00, confermando quella detentiva di anni 1 e mesi 4 di reclusione per il reato di cui all'art. 95 del d.P.R. n. 115 del 2002, con la recidiva infraquinquennale. 2.Avverso tale sentenza ha proposto tempestivo ricorso per cassazione, a mezzo del difensore, l'imputato, che ha dedotto: 1) la violazione dell'art. 95 d.P.R. n. 115 del 2002, atteso che si è ritenuto sussistere l'elemento soggettivo del dolo, nonostante gli indizi contrari desumibili dalla inutilità della menzogna ai fini del beneficio e, soprattutto, in assenza di arane.  indagini.  sull'elemento soggettivo; 2) la violazione dell'art. 99 cod.pen. ed il vizio di motivazione sul punto, essendo stata desunta la maggiore pericolosità solo in considerazione dei precedenti, in modo praticamente automatico, senza una attenta valutazione della gravità dell'illecito commesso in relazione ad una maggiore attitudine a delinquere. 3.La Procura Generale ha concluso per il rigetto del ricorso. La difesa ha insistito per l'accoglimento del ricorso. CONSIDERATO IN DIRITTO 1.11 ricorso è infondato. 2. La prima censura, avente ad oggetto l'elemento soggettivo del dolo, è a-specificgi atteso che non si confronta con tutti i passaggi della motivazione della sentenza impugnata, in cui si legge chei  a prescindere dalla non dimostrata convivenza della nonna e conseguente irrilevanza dell'omessa dichiarazione dei redditi della stessa, il ricorrente ha taciuto non solo redditi della sorella, ma anche propri (""è pacifico ed incontestato che l'odierno appellante abbia, consapevolmente e volontariamente, attestato nel corpo dell'istanza ... dati falsi concernenti il reddito percepito""), ragionevolmente desumendo da tale circostanza la consapevolezza e volontarietà di quanto falsamente dichiarato, quantomeno limitatamente alle proprie condizioni economiche, rientranti nella propria sfera di controllo. In proposito va sottolineato che nella sentenza di primo grado, che rispetto a tali accertamenti perviene alle medesime conclusioni di quella di appello, e, quindi, la integra, si legge che ""nella dichiarazione Greco ometteva di indicare...parte del suo reddito (provvigioni per 3.137,55, erogate da Ideai Web s. r. I.). Deve, pertanto, ribadirsi che è inammissibile il ricorso per cassazione quando manchi l'indicazione della correlazione tra le ragioni argomentate dalla decisione impugnata e quelle poste a fondamento dell'atto d'impugnazione, atteso che quest'ultimo non può ignorare le affermazioni del provvedimento censurato (Sez. 2, n. 11951 del 29/01/2014, Lavorato, Rv. 259425 - 01). La decisione è, peraltro, conforme al principio secondo cui, in tema di patrocinio a spese dello Stato, le false indicazioni o le omissioni, anche parziali, che integrano l'elemento oggettivo del reato di cui all'art. 95, d.P.R. 30 maggio 2002, n. 115, indipendentemente dalla effettiva sussistenza delle condizioni di reddito per l'ammissione al beneficio, devono essere 1 sorrette dal dolo generico, rigorosamente provato, che esclude la responsabilità per un difetto di controllo, di per sé integrante condotta colposa, e salva l'ipotesi del dolo eventuale (Sez. 4, n. 37144 del 05/06/2019; Bonelli, Rv. 277129). 2. Il secondo motivo, avente ad oggetto la recidiva, è infondato, atteso che i giudici di merito hanno espressamente argomentato la maggiore pericolosità del reo in considerazione della vicinanza temporale dei precedenti e del reato in esame. 4.In conclusione, il ricorso deve essere rigettato ed il ricorrente condannato al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso in Roma 1° dicembre 2021 ",4292
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s60@a2021@n46134@tS.clean.pdf,"SENTENZA sul ricorso proposto da Carta Aldo, nato a Sassari il 28/12/1962 avverso l'ordinanza del 01/07/2021 del Tribunale di Sassari; visti gli atti, il provvedimento impugnato e il ricorso; udita la relazione svolta dal Consigliere Ercole Aprile; letta la requisitoria del Pubblico Ministero, in persona del Sostituto Procuratore generale Ciro Angelillis, che ha concluso chiedendo l'annullamento senza rinvio della ordinanza impugnata. RITENUTO IN FATTO 1. Con l'ordinanza sopra indicata il Tribunale di Sassari, adito ai sensi dell'art. 310 cod. proc. pen., confermava il provvedimento del 21 maggio 2001 con il quale il Giudice per le indagini preliminari del Tribunale di Tempio Pausania aveva disposto l'applicazione della misura interdittiva della sospensione di pubblico servizio nei riguardi di Aldo Carta, previa riqualificazione giuridica dei fatti originariamente contestati con due distinte imputazioni provvisorie. Penale Sent. Sez. 6   Num. 46134  Anno 2021Presidente: CRISCUOLO ANNARelatore: APRILE ERCOLEData Udienza: 01/12/2021Rilevava il Tribunale dell'appello cautelare come gli elementi di conoscenza acquisiti consentissero di ritenere presenti i gravi indizi di colpevolezza a carico del Carta in relazione al reato di cui agli artt. 81 cpv., 110, 353-bis e 61 n. 7 cod. pen. (in esso assorbite le due ipotesi di accusa contenute nelle distinte imputazioni provvisorie dei capi a) e b), rispettivamente la prima formulata ai sensi degli artt. 56 e 353 cod. pen. e la seconda ai sensi dell'art. 353-bis cod. pen.). In particolare, il Tribunale reputava la sussistenza dei presupposti applicativi dell'art. 273 cod. proc. pen., per avere il predetto, quale direttore amministrativo dell'ente pubblico CIPNES-Consorzio Industriale Provinciale Nord Est Sardegna, in concorso tra gli altri con Mario Gavino Docche, già amministratore della Sviluppo Olbia s.p.a., dichiarata fallita, e amministratore di fatto della Real Effegi s.r.I., mediante collusioni, compiuto una serie di atti finalizzati a turbare tanto il procedimento diretto a stabilire il contenuto del bando della vendita concorsuale, che i curatori del fallimento della Sviluppo Olbia avevano avviato per la liquidazione del complesso Geovillage e di tutti i beni mobili ed immobili costituenti il compendio di quella procedura fallimentare; quanto del procedimento amministrativo in seguito avviato dal CIPNES per la riacquisizione da parte del Consorzio di parte di quei beni e la successiva cessione a terzi. 2. Avverso tale ordinanza ha presentato ricorso il Carta, con atto sottoscritto dai suoi difensori, il quale ha dedotto due motivi. 2.1. Violazione di legge, in relazione all'art. 292, comma 2, lett. c-bis, cod. proc. pen., per avere il Tribunale di Sassari omesso di considerare una serie di elementi di fatto a discarico segnalati in sede di interrogatorio di garanzia dell'indagato, e cioè che il CIPNES avesse avviato plurime procedure di riacquisizione dei terreni di società fallire; che il Carta non fosse affatto a conoscenza dello stato di insolvenza dei Docche e aveva intrattenuto vari rapporti con l'autorità giudiziaria delegata al fallimento della società Sviluppo Olbia per risolvere in maniera 'concertata' la crisi fallimentare, poi impegnandosi a rispettare gli impegni assunti con le intese raggiunte. 2.2. Violazione di lege, in relazione all'art. 353-bis cod. pen., per avere il Tribunale di Sassari erroneamente affermato la sussistenza degli elementi costitutivi del reato contestato con riferimento ai fatti addebitati nel capo d'imputazione provvisoria a), benché fosse risultato che le iniziative di taluni coindagati non erano state finalizzate a turbare un procedimento amministrativo mai avviato né a stabilire il contenuto del bando per la vendita dei beni della massa attiva fallimentare, dunque a condizionare le modalità di scelta del potenziale aggiudicatario, bensì avevano avuto al più lo scopo di impedire 2 l'emissione di quel bando ovvero, più plausibilmente, di favorire l'instaurazione di una procedura alternativa di concordato fallimentare; e che l'operato del Carta e non aveva affatto concretizzato alcuna collusione clandestina, ma era stato palese e pienamente legittimo, come confermato dall'autorità giudiziaria amministrativa che aveva confermato il corretto esercizio di un potere autoritativo, che non presupponeva alcuna comparazione tra offerte economiche né meccanismi di confezionamento di un bando o di altri atti equipollenti. 3. Con memoria trasmessa via pec il 12 novembre 2021, i difensori del Carta hanno formulato motivi nuovi, riprendendo gli argomenti già sviluppati nel ricorso e sottolineando, per un verso, la contraddittorietà della motivazione del provvedimento gravato con riferimento al profilo della configurabilità nella fattispecie di un ""procedimento amministrativo diretto a stabilire il contenuto di un bando"", avendo l'indagato concorso esclusivamente a favorire l'accoglimento da parte dell'autorità giudiziaria civile di una richiesta di concordato fallimentare; e, per altro verso, come l'autorità giudiziaria amministrativa abbia recentemente confermato la piena legittimità dell'esercizio del potere di riacquisizione dei beni da parte del Consorzio CIPNES, qualificandolo come potere espropriativo, in quanto diretto a tutelare interessi di natura pubblicistica superiori rispetto all'interesse alla par condicio creditorum nell'ambito della procedura del fallimento della società Sviluppo Olbia. 3. Il procedimento è stato trattato nell'odierna udienza in camera di consiglio con le forme e con le modalità di cui all'art. 23, commi 8 e 9, del decreto-legge 28 ottobre 2020, n. 137, convertito dalla legge 18 dicembre 2020, n. 176, i cui effetti sono stati prorogati dall'art. 7 del decreto-legge 23 luglio 2021, n. 105, convertito dalla legge 16 settembre 2021, n. 126. CONSIDERATO IN DIRITTO 1. Ritiene la Corte che il ricorso presentato nell'interesse di Aldo Carta vada accolto per le ragioni e nei limiti di seguito precisati. 2. Il primo motivo del ricorso è infondato, in quanto il Tribunale di Sassari ha dato atto della presenza, nella motivazione del provvedimento genetico della misura, di una adeguata valutazione degli elementi di prova addotti dalla difesa dell'indagato nel corso dell'interrogatorio di garanzia reso ai sensi dell'art. 289, comma 2, cod. proc. pen. Il Tribunale, peraltro, ha integrato le asserite insufficienze motivazionali dell'ordinanza appellata, nell'esercizio di potere- 3 dovere riconosciuto dalla disciplina codicistica (in tal senso, tra le molte, Sez. 5, n. 3581 del 15/10/2015, dep. 2016, Carpentieri, Rv. 266050), con modalità che non hanno costituito oggetto di specifiche censure difensive. 3. Il secondo motivo del ricorso è fondato. Per poter compiutamente esaminare le censure formulate dalla difesa con l'atto di impugnazione oggi in esame, è necessario formulare alcune premesse in ordine alla ricostruzione fattuale degli eventi, così come proposta dai giudici di merito. Le vicende attengono alla gestione dei terreni che nel 2000 il CIPNES, consorzio di sviluppo industriale costituito ai sensi della legge n. 448 del 1998, aveva ceduto alla Sviluppo Olbia s.p.a., già Geocenter s.p.a., di cui amministratore unico è stato Mario Gavino Docche: società che aveva realizzato e gestito negli anni una struttura turistico-ricettiva e che nel 2016 era stata dichiarata fallita. Nell'ambito della procedura fallimentare il prevenuto era riuscito a conservare la materiale disponibilità dei beni aziendali oggetto della massa attiva del fallimento, ottenendone l'affidamento in gestione mediante la stipula di un contratto di ramo di azienda concluso dalla curatela con la Real Effegi s.r.I., formalmente amministrata da Fabio Docche, figlio del suddetto indagato (Real Effegi di cui pure, nel 2020, era stato chiesto il fallimento): procedura fallimentare nella quale la curatela fallimentare aveva avviato l'iniziativa della liquidazione ovvero della vendita di quei beni aziendali, che si sarebbe dovuta realizzare attraverso il 'meccanismo competitivo' disciplinato dagli artt. 105 e 107 I.fall.; procedimento che, tuttavia, non si era ancora concretizzata nella pubblicazione di un bando o di altro atto equipollente di avvio della gara, tant'è che il Tribunale del riesame ha escluso in radice la possibilità di configurare il reato di cui all'art. 353 cod. pen. E', inoltre, pacifico, per quanto emergente dagli atti, che quanto accaduto aveva avuto come 'filo conduttore' il reiterato tentativo del Docche di acquisire ovvero di continuare a gestire, anche per il formale tramite di terzi, i beni del fallimento. Secondo l'ipotesi accusatoria Š che il Tribunale del riesame ha ritenuto fondata, 'accorpando' gli addebiti originariamente descritti in due distinti capi di imputazione provvisoria e qualificandoli ai sensi dell'art. 353-bis cod. pen. Š la condotta delittuosa del Carta si sarebbe concretizzata nell'adozione di una serie di iniziative collusive ""finalizzate ad impedire e condizionare l'emissione e il contenuto del bando per l'asta pubblica""; ""a impedire e comunque ritardare"" tale asta pubblica; ""a consentire la cessione del compendio immobiliare della procedura fallimentare al minor prezzo possibile e comunque inferiore a quello reale o di mercato""; a ""rallentare e frenare le procedure di bando"" (così 4 nell'originario capo a); iniziative collusive - concretizzatesi anche nelle intese raggiunte con il coindagato Docche - idonee, altresì, ""a turbare il procedimento amministrativo volto alla riacquisizione e successiva vendita, mediante procedura competitiva"", avviato dalla Consorzio CIPNES ai sensi dell'art. 63 della citata legge n. 443 del 1998 e concretizzatosi nell'adozione di un ""invito a presentare manifestazioni di interesse per la riassegnazione del compendio immobiliare della procedura fallimentare Sviluppo Olbia s.p.a."". Alla luce di tali dati informativi, qui delineati in maniera sintetica, va rilevato come la motivazione della ordinanza gravata si presenti gravemente lacunosa e, in parte, contraddittoria nella definizione degli elementi costitutivi del reato. Il Tribunale di Sassari ha sostenuto che gli accordi raggiunti dai vari coindagati avevano ""avuto l'effetto evidente di impedire che gli organi del fallimento Sviluppo Olbia s.p.a. procedessero ad indire la procedura di vendita competitiva del complesso Geovillage (...) imponendo l'arresto della procedura di vendita"", senza però chiarire in che modo siffatte iniziative avessero integrato gli estremi di un reato a forma vincolata, qual è quello previsto dall'art. 353-bis cod. pen., che identifica l'elemento materiale non nell'impedimento della pubblicazione del bando o di un atto equipollente"", bensì nel turbamento del ""procedimento amministrativo diretto a stabilire il contenuto del bando o dell'atto equipollente""; e soprattutto senza sviluppare coerentemente il percorso argomentativo, lasciando intendere che il principale scopo dei coindagati fosse stato, in realtà, quello di evitare la vendita competitiva, realizzando ""un accordo... per l'acquisto da parte del Fondo York... nell'ambito di un promovendo concordato fallimentare"" (v. pagg. 10-12). I giudici di merito non sono riusciti neppure a illustrare in maniera logica le ragioni per le quali l'indagato potesse considerarsi raggiunto da gravi indizi di colpevolezza in relazione al reato dell'art. 353-bis cod. pen., per avere con altri ""promosso accordi collusivi per garantire ...(al Docche)... di essere nuovamente assegnatario delle aree riscattate dal Consorzio e così sottratte, seppure con una procedura formalmente legittima..., al compendio fallimentare"". Tenendo a mente che l'oggetto del reato di pericolo in esame consiste nella condotta diretta ad interferire illecitamente sulla determinazione del contenuto del bando di gara o di un atto ad esso equipollente adottato o adottando dalla pubblica amministrazione nell'ambito di un procedimento amministrativo finalizzato alla scelta di un contraente - per il cui perfezionamento è necessario che sia posta concretamente in pericolo la correttezza della procedura di predisposizione del bando di gara, ma non anche che il contenuto di detto provvedimento venga effettivamente modificato in modo tale da condizionare la scelta del contraente (così, tra le tante, Sez. 6, n. 29267 del 05/04/2018, Baccari, Rv. 273449) - non 5 è stato spiegato come i coindagati fossero riusciti, nei termini appena indicati, a ""influenzare il procedimento di riacquisizione dal parte del CIPNES delle aree in argomento"": conclusione formulata in termini assertivi, senza neppure considerare le obiezioni mosse dalla difesa circa la preesistenza, fin dal 2002, di un regolamento consortile contenente preordinati criteri di disciplina delle modalità di scelta del contraente. Si è finito, anzi, per confondere il procedimento avviato da tale Consorzio per la riassegnazione di quelle aree e le correlate condotte illecite di turbata libertà, con il diverso procedimento di vendita competitiva che formalmente non era tato mai iniziato dalla curatela fallimentare: dal momento che il Tribunale, proprio con riferimento all'addebito formulato nel capo b) di imputazione provvisoria, è tornato ad affermare che ""l'accordo collusivo (era stato) clandestinamente finalizzato ad orientare le scelte degli organi del fallimento ...(a produrre)... esclusivamente l'effetto di promuovere nuove perizie che (avevano) più che dimezzato il valore assegnato al compendio immobiliare (...) con evidente danno alla procedura fallimentare e ai creditori"" (v. pagg. 12-13). 4. Si impone, pertanto, l'annullamento della ordinanza impugnata con rinvio al Tribunale di Sassari che nel nuovo esame colmerà le indicate incongruenze motivazionali. P.Q.M. Annulla l'ordinanza impugnata e rinvia per nuovo giudizio al Tribunale di Sassari competente ai sensi dell'art. 309, co. 7, cod. proc. pen. Così deciso il 01/12/2021 Il Consi ere stensore  Il Presid t Anna CrÌsolo Er ole ŁSrile                  ",14034
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s60@a2021@n46132@tS.clean.pdf,"SENTENZA sul ricorso proposto da Romano Gianluca, nato a Salerno il 30/11/1979 avverso l'ordinanza del 27/07/2021 del Tribunale di Salerno; visti gli atti, il provvedimento impugnato e il ricorso; udita la relazione svolta dal Consigliere Ercole Aprile; letta la requisitoria del Pubblico Ministero, in persona del Sostituto Procuratore generale Ciro Angelillis, che ha concluso chiedendo l'inammissibilità del ricorso. RITENUTO IN FATTO 1. Con l'ordinanza sopra indicata il Tribunale di Salerno - decidendo in sede di rinvio dall'annullamento disposto il 7 aprile 2021 dalla Corte di cassazione, Seconda Sezione penale - riformava parzialmente il provvedimento cautelare originario, ordinando nei confronti di Gianluca Romano la sostituzione della misura degli arresti domiciliari di cui il Giudice per le indagini preliminari del Tribunale di Salerno aveva ordinato l'applicazione in relazione al reato di cui all'art. 416 cod. pen., per avere, a partire dal 2016 e con permanenza, fatto Penale Sent. Sez. 6   Num. 46132  Anno 2021Presidente: CRISCUOLO ANNARelatore: APRILE ERCOLEData Udienza: 01/12/2021parte di un'associazione per delinquere dedita alla commissione di reati inerenti all'esercizio abusivo dell'attività di mediazione creditizia, alla consumazione di truffe ai danni di un istituto bancario e di riciclaggio del relativi proventi. Rilevava il Collegio del riesame come - avendo la Suprema Corte cassato la precedente ordinanza emessa ai sensi dell'art. 309 cod. proc. pen. limitatamente alla sussistenza delle esigenze cautelari - il provvedimento genetico della misura dovesse essere sul punto confermato, in quanto gli elementi di prova a disposizione avevano comprovato l'esistenza di un concreto e attuale pericolo che il Romano possa tornare a commettere gravi reati delitti della stessa specie di quello per il quale si procede nei suoi riguardi. 2. Avverso tale ordinanza ha presentato ricorso il Romano, con atto sottoscritto dal suo difensore, il quale ha dedotto la violazione di legge, in relazione all'art. 274 lett. c) cod. proc. pen., e il vizio di motivazione, per mancanza ovvero per apparenza, oltre che per travisamento della prova, per avere il Tribunale di Salerno omesso di indicare il requisito della 'concretezza' per il prospettato rischio di recidiva, pure disattendendo le indicazioni che la Cassazione aveva dato nella sentenza di annullamento con rinvio della precedente ordinanza di riesame. 3. Il procedimento è stato trattato nell'odierna udienza in camera di consiglio con le forme e con le modalità di cui all'art. 23, commi 8 e 9, del decreto-legge 28 ottobre 2020, n. 137, convertito dalla legge 18 dicembre 2020, n. 176, i cui effetti sono stati prorogati dall'art. 7 del decreto-legge 23 luglio 2021, n. 105, convertito dalla legge 16 settembre 2021, n. 126. CONSIDERATO IN DIRITTO 1. Ritiene la Corte che il ricorso presentato nell'interesse di Gianluca Romano sia inammissibile perché presentato tardivamente. Nel caso di specie è accaduto che l'indagato ha depositato il ricorso il 7 settembre 2021 senza il rispetto del termine di dieci giorni, di cui all'art. 311 cod. proc. pen., decorrente dal 16 agosto 2021, data dell'ultima notificazione del provvedimento impugnato. Ciò senza che il decorso di quel termine fosse sospeso durante il periodo feriale, in quanto il reato per il quale si procedeva rientrava nel novero dei reati di criminalità organizzata, essendo pacifico che, ai fini dell'applicazione dell'art. 240-bis, comma 2, disp. coord. cod. proc. pen., che prevede l'esclusione, operante anche per i termini di impugnazione dei provvedimenti in materia di cautela personale, della sospensione feriale dei 2 EPOS1TATO IN CANCELLERIA IL 1 6 D1C IL CA ag..1 termini delle indagini preliminari nei procedimenti per reati di criminalità organizzata, quest'ultima nozione identifica non solo i reati di criminalità mafiosa e assimilata, oltre i delitti associativi previsti da norme incriminatrici speciali, ma anche qualsiasi tipo di associazione per delinquere, ex art. 416 cod. pen., correlata alle attività criminose più diverse, con l'esclusione del mero concorso di persone nel reato, nel quale manca il requisito dell'organizzazione (così Sez. U, n. 17706 del 22/03/2005, Petrarca, Rv. 230895). 3. Segue la condanna del ricorrente al pagamento delle spese del procedimento ed a quella di una somma in favore della Cassa delle ammende, che si stima equo fissare nella misura indicata in dispositivo. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso il 01/12/2021 Il Consifertstensore Il Pres e Erjolprile Anna uolo 3 ",4724
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s60@a2021@n46098@tS.clean.pdf,"SENTENZA sui ricorsi proposti da 1. Federico Pasquale, nato ad Agropoli il 15/05/1984 2. Femia Manuel, nato a Torino il 08/04/1982 3. Hicham Halfahim, nato in Marocco il 21/03/1987 avverso la sentenza del 11/05/2021 della Corte di appello di Salerno; visti gli atti, il provvedimento impugnato e i ricorsi; udita la relazione svolta dal Consigliere Ercole Aprile; letta la requisitoria del Pubblico Ministero, in persona del Sostituto Procuratore generale Ciro Angelillis, che ha concluso chiedendo l'inammissibilità dei ricorsi; letta la memoria dell'avv. Stefania Pierro, difensore del Femia, che ha concluso chiedendo l'annullamento della sentenza impugnata. RITENUTO IN FATTO 1. Con la sentenza sopra indicata la Corte di appello di Salerno confermava la pronuncia di primo grado del 9 giugno 2020 con la quale il Giudice per le indagini preliminari del Tribunale di Salerno aveva condannato: Penale Sent. Sez. 6   Num. 46098  Anno 2021Presidente: CRISCUOLO ANNARelatore: APRILE ERCOLEData Udienza: 01/12/2021- Pasquale Federico in relazione ai reati di cui agli artt. 81 cpv. cod. pen., 73, commi 1 e 2, d.P.R. n. 309 del 1990 (capi 1) e 2), per avere, in Capaccio Paestum tra il 15 giugno e il 13 luglio, trasportato e ceduto a vari soggetti quantitativi di sostanza stupefacente del tipo cocaina e hashish, in alcuni casi del peso di pochi grammi o frazione di grammo; - Manuel Femia in relazione al reato di cui agli artt. 81 cpv., cod. pen. e 73, commi 1 e 2, d.P.R. cit. (capo 4), per avere, in Capaccio Paestum tra il 2 e il 27 luglio 2018, in concorso con Luca Femia, trasportato e ceduto a vari soggetti quantitativi imprecisati di sostanze stupefacenti del tipo cocaina, eroina e hashish, in alcuni casi del peso di pochi grammi o frazione di grammo; - Halfahim Hicham in relazione al reato di cui agli artt. 81 cpv. cod. pen., 73, commi 1 e 2, d.P.R. cit., (capo 5), per avere, in Capaccio Paestum tra il 30 giugno e il 17 luglio 2018, trasportato e ceduto a vari soggetti quantitativi imprecisati di sostanze stupefacenti del tipo cocaina e hashish, in alcuni casi del peso di pochi grammi o frazione di grammo. 2. Avverso tale sentenza ha presentato ricorso il Federico, con atto sottoscritto dal suo difensore, il quale, con un unico punto, ha dedotto la violazione di legge, in relazione all'art. 73, comma 5, d.P.R. n. 309 del 1990, per avere la Corte territoriale ingiustificatamente disatteso la richiesta difensiva di riqualificare i fatti come di lieve entità, limitandosi a sommare i quantitativi di droga ceduti nelle varie occasioni indicate nell'addebito, anziché considerare isolatamente ciascuno di quegli episodi. 3. Contro la sentenza ha presentato ricorso anche il Femia, con atto sottoscritto dal suo difensore, il quale ha dedotto tre motivi. 3.1. Violazione di legge, in relazione agli artt. 125, 546 e 605 cod. proc. pen., 111 Cost., e vizio di motivazione, per mancanza, manifesta illogicità e contraddittorietà, per avere la Corte distrettuale erroneamente negato la riqualificazione dei fatti ai sensi dell'art. 73, comma 5, d.P.R. n. 309 del 1990, senza considerare che le cessioni avevano riguardato ogni volta piccoli quantitativi di sostanza ""di tipo leggero"" e senza rispondere alle specifiche censure difensive, ma limitandosi a far rinvio agli argomenti valorizzati dal giudice di primo grado. 3.2. Violazione di legge, in relazione all'art. 62 n. 4 cod. pen., e mancanza di motivazione, per avere la Corte di appello ingiustificatamente escluso di poter riconoscere all'imputato l'attenuante dell'aver agito per il conseguimento di un lucro di speciale tenuità. 2 3.3. Violazione di legge, in relazione all'art. 81 cod. pen., e mancanza di motivazione, per avere la Corte di merito omesso di indicare le ragioni della scelta delle entità degli aumenti di pena operati per la continuazione con i reati 'satellite' rispetto a quello più grave. 4. Avverso la medesima sentenza ha formulato ricorso anche l'Hicham, con atto sottoscritto dal suo difensore, il quale, con un unico punto, ha dedotto la violazione di legge, per avere la Corte territoriale negato al prevenuto la qualificazione dei fatti come di lieve entità, tenuto conto del ridotto quantitativo di droga ogni volta ceduta nei pochi episodi valutati ai fini della decisione; e per avergli negato il riconoscimento dell'attenuante di cui all'art. 62 n. 4 cod. pen. benché il ricavato della vendita era stato sempre ridottissimo, e delle attenuanti generiche, nonostante il suo stato di incensuratezza e di tossicodipendenza. 5. Il procedimento è stato trattato nell'odierna udienza in camera di consiglio con le forme e con le modalità di cui all'art. 23, commi 8 e 9, del decreto-legge 28 ottobre 2020, n. 137, convertito dalla legge 18 dicembre 2020, n. 176, i cui effetti sono stati prorogati dall'art. 7 del decreto-legge 23 luglio 2021, n. 105, convertito dalla legge 16 settembre 2021, n. 126. CONSIDERATO IN DIRITTO 1. Ritiene la Corte che i tre ricorsi siano inammissibili. 2. Il motivo dedotto con l'impugnazione presentata nell'interesse del Federico è manifestamente infondato. Costituisce ius receptum nella giurisprudenza di legittimità il principio secondo il quale in materia di sostanze stupefacenti, ai fini del riconoscimento o meno della fattispecie del fatto di lieve entità di cui all'art. 73, comma 5, d.P.R. n. 309 del 1990, il giudice, al fine di consentire alla Corte di cassazione il sindacato che le è proprio, deve fornire un'adeguata valutazione complessiva del fatto, considerando in particolare mezzi, modalità e circostanze dell'azione, oltre alla qualità e quantità della sostanza, perché solo in questo modo è possibile formulare un concreto giudizio sulla lieve offensività del reato (in questo senso, tra le tante, Sez. 6, n. 38606 del 08/02/2018, Sefar, Rv. 273823). Di tale principio la Corte di appello di Salerno ha fatto corretta applicazione, sottolineando - con argomenti che sono stati criticati dalla difesa in forma alquanto indeterminata - come non potesse considerarsi di lieve entità, cioè di scarsa carica offensiva, la circostanza che il Federico avesse allestito ""una vera e 3 propria piazza di spaccio"", impegnandosi in una capillare e costante attività di cessione di stupefacenti in favore di numerosissimi soggetti alle cui richieste il prevenuto aveva fornito una pronta e immediata disponibilità. 3. I tre motivi del ricorso del Fennia risultano formulati per riproporre pedissequamente i rilievi già rappresentati con l'atto di appello, ai quali la Corte territoriale aveva risposto con motivazione con cui la difesa ha sostanzialmente omesso di confrontarsi. Il ricorrente, invero, ha criticato gli argomenti valorizzati dai giudici di secondo grado che, facendo pure legittimamente rinvio alla motivazione della conforme pronuncia di primo grado, avevano evidenziato come il Femia, al pari del Federico, avesse allestito una 'piazza di spaccio', disponendo di stupefacenti di diversa natura e di varia quantità, rispondendo sempre alle sollecitazioni dei numerosi acquirenti che a lui si rivolgevano per ottenere lek sostanza - loro cedute seguendo modalità usuali e concordate - di cui il prevenuto mostrava di potersi approvvigionare con facilità, disponendo anche di elevate somme di denaro. E come il Femia, pur vivendo in condizioni familiari disagiate, non potesse beneficiare del riconoscimento dell'attenuante di aver agito per il conseguimento di un lucro di speciale tenuità, avendo egli percepito dallo spaccio profitti tutt'altro che irrisori, in gran parte impiegati per effettuare nuovi rifornimenti di droghe. La Corte di appello ha, altresì, quantificato in giorni venti di reclusione e euro trenta di multa la pena per ciascun episodio di spaccio di droga posto in continuazione con il reato più grave, così adempiendo all'obbligo motivazionale di legge con una rappresentazione più che adeguata delle ragioni delle proprie scelte, di certo non manifestamente illogiche (anche per il rinvio ai criteri di quantificazione della pena seguiti dal primo giudice, che aveva rilevato come il Femia sia gravato da plurimi e gravi precedenti penali) e, dunque, non sindacabili in sede di legittimità. 4. I tre motivi del ricorso presentato nell'interesse dell'Hicham sono manifestamente infondati per ragioni analoghe a quelle esposte nei precedenti due punti con riferimento alla posizione dei due coimputati, al cui contenuto è sufficiente far rinvio. Si aggiunga che il riconoscimento dell'attenuante di cui all'art. 62 n. 4 cod. pen. è stato chiesto per la prima volta solo con il ricorso per cassazione. Mentre per altre due doglianze la difesa ha, per un verso, omesso di dialogare con la motivazione della sentenza gravata nella quale si era sottolineato come le cessioni di droga da parte del prevenuto non fossero state affatto episodiche, in 4 Il Pres Anna C nte olo base a quanto riferito dagli acquirenti che erano stati sentiti a sommarie informazioni; e, per altro verso, ha cercato di proporre una diversa lettura delle emergenze processuali ai fini della applicazione dell'art. 62-bis cod. pen., laddove è certo come in sede di legittimità non possa essere censurata la decisione congruamente argomentata dei giudici di merito, com'è quella esposta nel caso di specie, nel quale è stato chiarito come, nonostante lo stato di formale incensuratezza dell'imputato, le attenuanti generiche non potessero essergli concesse in ragione della oggettiva gravità delle condotte delittuose da lui reiterate nel tempo. 5. Dalla declaratoria di inammissibilità consegue la condanna dei ricorrenti al pagamento delle spese del procedimento e al versamento di una somma in favore della Cassa delle ammende, che si stima equo fissare nella misura indicata in dispositivo. P.Q.M. Dichiara inammissibile i ricorsi e condanna i ricorrenti al pagamento delle spese processuali e della somma di euro tremila ciascuno in favore della Cassa delle ammende. Così deciso il 01/12/2021 Il Consi lier tensore Er ol rile 93051TATO IN CANCELLERIA 11- 5 DI C 20 5 ",10028
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s60@a2021@n45841@tS.clean.pdf,"SENTENZA sul ricorso proposto da Di Giacinto Giovanni, nato a Casteldaccia il 22/04/1962 avverso la ordinanza del 23/03/2021 del Tribunale di Palermo visti gli atti, il provvedimento denunziato e il ricorso; udita la relazione svolta dal consigliere Ersilia Calvanese; lette le richieste del Pubblico Ministero, in persona del Sostituto Procuratore generale Ciro Angelillis, che ha concluso chiedendo che il ricorso sia dichiarato inammissibile. RITENUTO IN FATTO 1. Con la ordinanza in epigrafe indicata, il Tribunale di Palermo rigettava l'appello cautelare proposto da Giovanni Di Giacinto avverso il provvedimento del Giudice per le indagini preliminari del Tribunale di Termini Imerese che in data 11 febbraio 2021 aveva respinto la sua istanza di revoca o di sostituzione della misura cautelare a lui applicata del divieto di dimora in relazione a delitti di cui agli artt. 110, 321 e 319 cod. pen. Penale Sent. Sez. 6   Num. 45841  Anno 2021Presidente: CRISCUOLO ANNARelatore: CALVANESE ERSILIAData Udienza: 01/12/20212. Avverso la suddetta ordinanza ha proposto ricorso per cassazione l'imputato, denunciando, a mezzo dei suoi difensori, violazione di legge e vizio di motivazione in ordine alla ritenuta utilizzabilità di parte delle captazioni. CONSIDERATO IN DIRITTO 1. Il ricorso è inammissibile. 2. Nelle more della trattazione del ricorso, i difensori hanno depositato, a mezzo pec, atto di rinuncia all'impugnazione, sottoscritto dall'interessato, la cui firma è stata autenticata dai patrocinatori. Con tale atto il ricorrente fa presente di non avere più interesse alla trattazione del ricorso in quanto il 22 giugno 2021 il Giudice per le indagini preliminari del Tribunale di Termini Imerese ha revocato la misura cautelare in atto. 3. Ne consegue che va dichiarata la inammissibilità del ricorso per la sopravvenuta mancanza di interesse. Stante la causa dell'inammissibilità, il ricorrente non deve essere condannato al pagamento delle spese del processo e della sanzione pecuniaria ex art. 616 cod. proc. pen. (Sez. U, n. 7 del 25/06/1997, Chiappetta, Rv. 208166). P.Q.M. Dichiara inammissibile il ricorso per sopravvenuta mancanza di interesse. Così deciso il 01)(2/2021. Il Consigliere stensore Ersilia se Il Presidente Anna Crikuolo ",2258
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s60@a2021@n45840@tS.clean.pdf,"SENTENZA sul ricorso proposto da Coppola Nicola, nato a Marsala il 12/06/1968 avverso la sentenza del 17/06/2021 del Tribunale di Marsala visti gli atti, il provvedimento denunziato e il ricorso; udita la relazione svolta dal consigliere Ersilia Calvanese; lette le richieste del Pubblico Ministero, in persona del Sostituto Procuratore generale Simone Perelli, che ha concluso chiedendo che il ricorso sia dichiarato inammissibile. RITENUTO IN FATTO 1. Con la sentenza in epigrafe indicata, il Tribunale di Marsala applicava nei confronti di Nicola Coppola, sull'accordo delle parti, la pena ex art. 444 cod. proc. pen. per il reato di cui all'art. 73 d.P.R. n. 309 del 1990 (detenzione illecita di 50,8 grammi di cocaina, commessa il 16 maggio 2021). 2. Avverso la suddetta sentenza ha proposto ricorso per cassazione l'imputato, denunciando, a mezzo di difensore, i motivi di seguito enunciati nei limiti di cui all'art. 173 disp. att. cod. proc. pen. Penale Sent. Sez. 6   Num. 45840  Anno 2021Presidente: CRISCUOLO ANNARelatore: CALVANESE ERSILIAData Udienza: 01/12/20212.1. Violazione di legge con riferimento agli artt. 444 e 129 cod. proc. pen., per avere il giudice omesso di verificare le condizioni per l'applicazione dell'art. 129 cod. proc. pen. (la quantità rinvenuta di stupefacente e il comportamento del ricorrente erano indicativi di un uso esclusivamente personale, difettando elementi di segno contrario). 2.2. Violazione con riferimento all'art. 73, comma 5, d.P.R. n. 309 del 1990 (non vi era un accertamento tecnico per stabilire il principio attivo e le dosi ricavabili dalla sostanza per poter escludere l'applicazione della ipotesi del fatto lieve, tenuto conto del favor rei, come affermato dalla giurisprudenza di legittimità). CONSIDERATO IN DIRITTO 1. Il ricorso è inammissibile per le ragioni di seguito illustrate. 2. Il ricorso non si confronta con la giurisprudenza oramai consolidata in tema di impugnazione della sentenza di patteggiamento. Si è affermato invero che è inammissibile il ricorso per cassazione avverso la sentenza applicativa della pena con cui si deduca il vizio di violazione di legge per la mancata verifica dell'insussistenza di cause di proscioglimento ex art. 129 cod., atteso che l'art. 448, comma 2-bis, cod. proc. pen., introdotto dalla legge 23 giugno 2017 n. 103, limita l'impugnabilità della pronuncia alle sole ipotesi di violazione di legge in esso tassativamente indicate (Sez. F, n. 28742 del 25/08/2020, Rv. 279761); ovvero l'erronea qualificazione giuridica del fatto contenuto in sentenza al di fuori dei casi di errore manifesto, configurabile quando tale qualificazione risulti, con indiscussa immediatezza e senza margini di opinabilità, rispetto al contenuto del capo di imputazione, palesemente eccentrica rispetto al contenuto del capo di imputazione (Sez. 2, n. 14377 del 31/03/2021, Rv. 281116). Esulando il ricorso anche dai casi in cui, nei termini e nei limiti sopra indicati, sia configurabile l'erronea qualificazione giuridica del fatto, il ricorso va dichiarato inammissibile. 3. Alla declaratoria di inammissibilità segue, a norma dell'art. 616 cod. proc. pen., la condanna del ricorrente al pagamento delle spese del procedimento ed al pagamento a favore della cassa delle ammende della somma a titolo di sanzione pecuniaria, che, in ragione delle questioni dedotte, si stima equo quantificare nella misura di euro tremila. 2 Il Consigliere estensore Il Pres Ersilia Ca se Anna d*ite n:cuoio P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Così deciso il 01nR/2021.    ",3678
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211206/snpen@s20@a2021@n45083@tS.clean.pdf,"SENTENZA sul ricorso proposto da Borriello Walter, nato a Torre del Greco (NA) il 08/01/1976, rappresentato ed assistito dall'avv. Luca Puccetti, di fiducia avverso l'ordinanza n. 57/2021 del Tribunale di Trieste, in funzione di giudice dell'appello cautelare, in data 30/03/2021; visti gli atti, il provvedimento impugnato e il ricorso; udita la relazione svolta dal consigliere Andrea Pellegrino; letta la requisitoria scritta ex art. 23 d.l. n. 137/2020 convertito in I. n. 176/2020 con la quale il Sostituto procuratore generale Luca Tampieri ha chiesto di dichiararsi l'inammissibilità del ricorso; preso atto che la difesa in data 25/11/2021 ha fatto pervenire dichiarazione di rinuncia al ricorso essendo venuto meno il proprio interesse a ragione della sostituzione della misura cautelare della custodia in carcere con quella degli arresti domiciliari con il presidio del c.d. braccialetto elettronico. RITENUTO IN FATTO 1. Con ordinanza in data 30/03/2021, il Tribunale di Trieste, in funzione di giudice dell'appello cautelare, rigettava il gravame proposto nell'interesse di Penale Sent. Sez. 2   Num. 45083  Anno 2021Presidente: DIOTALLEVI GIOVANNIRelatore: PELLEGRINO ANDREAData Udienza: 01/12/2021Walter Borriello avverso l'ordinanza in data 09/03/2021 con la quale la Corte di appello di Trieste aveva respinto la richiesta di revoca o, in subordine, di sostituzione della misura cautelare della custodia in carcere con quella degli arresti domiciliari. La misura genetica era stata emessa per i delitti di concorso in estorsione aggravati dal metodo mafioso, giusta ordinanza del giudice per le indagini preliminari del Tribunale di Trieste in data 07/12/2018, confermata in data 29/01/2019 dal Tribunale del riesame di Trieste in sede di riesame. Con sentenza in data 23/07/2020, il giudice dell'udienza preliminare del Tribunale di Trieste, all'esito di giudizio abbreviato, dichiarava il Borriello responsabile dei reati ascrittigli e lo condannava alla pena detentiva di anni cinque e mesi sei di reclusione. 2. Avverso l'ordinanza del Tribunale di Trieste in data 30/03/3021, nell'interesse di Walter Borriello, viene proposto ricorso per cassazione. Lamenta il ricorrente: Primo motivo: mancanza e manifesta illogicità della motivazione per essere la stessa fondata sull'erroneo presupposto dell'esistenza di un giudicato cautelare del 12/02/2021, di fatto, inesistente alla luce dell'intervenuta tempestiva dichiarazione di rinuncia al gravame resa da parte del Borriello in data 20/01/2021 presso l'Ufficio Matricola della Casa circondariale di Bologna, circostanza per la quale il giudice dell'appello adito ha omesso ogni autonoma valutazione in merito alle doglianze difensive afferenti alla gravità del quadro indiziario e alla sussistenza di pregnanti esigenze cautelari. Travisamento della prova Secondo motivo: manifesta illogicità della motivazione sotto il profilo temporale per ritenuta assenza di elementi di novità favorevolmente valutabili, affermazione radicalmente sconfessata dal devastante quadro sanitario attuale dovuto al dato epidemiologico che vede l'Italia quale primo Paese in Europa per numero di morti di Sars Covid 19 e che si pone in aperta violazione del disposto dell'art. 32 Cost. Terzo motivo: mancanza e manifesta illogicità della motivazione per avere il Tribunale di Trieste in funzione di giudice del riesame omesso ogni valutazione in punto pericolosità dell'imputato con riferimento allo specifico motivo argomentato dalla difesa circa la fattiva collaborazione prestata dal Borriello nella fase delle indagini ed evidenziata nella sentenza n. 273/2020 emessa a carico del coimputato Fabio Gaiatto, in seguito allo stralcio della suddetta posizione processuale. Quarto motivo: manifesta illogicità della motivazione in relazione alla necessità di nuova e ulteriore valutazione del quadro indiziario e delle ritenute esigenze cautelari sulla base degli elementi di novità evidenziati nell'istanza ex 2 Il Consigliere estensore Andrea Pellegrino / art. 299 cod. proc. pen.: il fatto risale a tre anni addietro; il Borriello ha fornito utili elementi agli inquirenti per la ricostruzione dei fatti; lo stesso ha cessato ogni rapporto con i coimputati, è titolare di contratto di lavoro a tempo indeterminato ed è iscritto con profitto ad università telematica. CONSIDERATO IN DIRITTO 1. Il ricorso è inammissibile per sopravvenuta rinuncia. 2. In data 25/11/2021, il difensore del Borriello, nella sua qualità di procuratore speciale, ha trasmesso via pec in cancelleria dichiarazione di rinuncia al ricorso per sopravvenuta carenza di interesse alla sua decisione, in ragione dell'intervenuta sostituzione della misura cautelare della custodia in carcere con quella degli arresti domiciliari con il presidio del c.d. braccialetto elettronico, giusta ordinanza della Corte di appello di Trieste in data 14/10/2021. 3. Alla pronuncia consegue, ex art. 616 cod. pen. la  condanna del ricorrente al pagamento delle spese processuali e della somma di euro cinquecento in favore della Cassa delle ammende. Manda alla Cancelleria per gli adempimenti di cui all'art. 94, comma 1-ter, disp. att. cod. proc. pen. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro cinquecento in favore della Cassa delle ammende. Manda alla Cancelleria per gli adempimenti di cui all'art. 94, comma I-ter, disp. att. cod. proc. pen. Così deciso in Roma il 01/12/2021. ",5475
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211203/snpen@s60@a2021@n44934@tS.clean.pdf,"SENTENZA sul ricorso proposto da Forino Luigi, nato a Nocera Inferiore il 27/04/1976 avverso la sentenza del 24/09/2021 della Corte di appello di Milano visti gli atti, il provvedimento denunziato e il ricorso; udita la relazione svolta dal consigliere Ersilia Calvanese; udite le richieste del Pubblico Ministero, in persona del Sostituto Procuratore generale Ciro Angelillis, che ha concluso chiedendo che il ricorso sia dichiarato inammissibile; udito il difensore, avv. Daria Pesce, che ha concluso chiedendo l'accoglimento dei motivi di ricorso. RITENUTO IN FATTO 1. Con la sentenza in epigrafe indicata, la Corte di appello di Milano disponeva la consegna - condizionata al reinvio - di Luigi Forino all'autorità giudiziaria francese, che l'aveva chiesta con mandato di arresto europeo per procedere nei suoi confronti per reati di truffa e tentata truffa. Penale Sent. Sez. 6   Num. 44934  Anno 2021Presidente: CRISCUOLO ANNARelatore: CALVANESE ERSILIAData Udienza: 01/12/20212. Avverso la suddetta sentenza ha proposto ricorso per cassazione l'interessato, denunciando, a mezzo del difensore, i motivi di seguito enunciati nei limiti di cui all'art. 173 disp. att. cod. proc. pen. 2.1. Violazione di legge in relazione all'art. 18, comma 1, lett. h) I. n. 69 del 2005. La sentenza merita censura in quanto le informazioni date dalle autorità francesi sul trattamento riservato in carcere al ricorrente erano insufficienti ad escludere il rischio di un trattamento contrario all'art. 3 CEDU. A tal fine la difesa richiama i principi di legittimità al riguardo in ordine al tipo di indagine che lo Stato di esecuzione deve condurre con riferimento al trattamento riservato al consegnando e allega il Rapporto del Comitato per la prevenzione della tortura del Consiglio d'Europa sulla situazione carceraria in Francia. 2.2. Violazione di legge in relazione all'art. 23 I. n. 69 del 2005. La Corte di appello ha rigettato la richiesta di sospensione della consegna per motivi di salute (nella specie, il ricorrente è affetto da gravi condizioni di salute psichiche e ha prodotto documentazione al riguardo). 2.3. Violazione di legge in relazione all'art. 7 I. n. 69 del 2005. Il nn.a.e. è stato emesso per un procedimento ancora in fase di istruttoria e il ricorrente ha il diritto di non presenziare ed essere giudicato in contumacia; per il reato di truffa non è prevista in Italia la custodia cautelare. Il sistema processuale francese prevede inoltre misure cautelari (nella specie è stata applicata una cauzione di 450.000 euro) non contemplate dalla legge italiana e sproporzionate ai fatti illeciti e al disposto sequestro dei beni del ricorrente. 2.4. Violazione di legge in relazione all'art. 18-bis, comma 1, lett. c), n. 69 del 2005. Il ricorrente è cittadino italiano, residente e dimorante in Italia. La Corte di appello poteva rifiutare la consegna, ma non era tenuta ad applicare la consegna condizionata. 2.5. Violazione di legge in relazione all'art. 18-bis, comma 1, lett. b), I. n. 69 del 2005. La difesa aveva dimostrato l'assoluta incertezza del luogo di commissione dei reati (in Francia, in Italia o altrove), trattandosi di truffe on line e comunque, il vantaggio economico è stato conseguito a Dublino. Non era quindi dimostrata la giurisdizione del Tribunale francese. 3. Con pec inviata alla Cancelleria la difesa ha prodotto documentazio a sostegno del ricorso. », 4. Il quarto motivo deduce motivi di rifiuto non previsti dalla legge n. 69 del 2005. CONSIDERATO IN DIRITTO 1. Il ricorso è inammissibile per le ragioni di seguito illustrate 2. Quanto al primo motivo, il ricorrente si limita a generiche censure, senza correlarsi effettivamente alla motivazione della sentenza impugnata. La Corte di appello ha dato delle informazioni fornite dallo Stato di emissione sul trattamento carcerario, ritenendole sufficienti. L'autorità francese ha descritto in particolare il rimedio, offerto dal sistema penitenziario francese (la legge n. 403 dell'8 aprile 2021 e il decreto n. 2021-1184 in vigore a far data dal 10  ottobre 2021), per contrastare le condizioni carcerarie, che costituiscano trattamenti disumani o degradanti in violazione della CEDU: si tratta di un'impugnazione che consente all'interessato di ottenere una verifica da parte di un giudice delle condizioni di detenzione al fine della adozione di misure di effettiva ""protezione"", quali il trasferimento, la scarcerazione con sorveglianza o la detenzione domiciliare. E' evidente che proprio l'esistenza in Francia di un siffatto meccanismo giudiziario di controllo e di protezione rendeva ultronea e irrilevante la richiesta allo Stato di emissione di fornire informazioni sul trattamento carcerario individualizzato. 3. Il secondo motivo si limita a reiterare una questione che la Corte di appello ha affrontato correttamente. Nella specie, ha constatato che non erano ravvisabili Š alla luce di quanto documentato dalla difesa Š gli estremi di un percorso terapeutico ""attuale"", ma soltanto contatti con uno psichiatra e un centro medico, che avevano portato soltanto a prescrizioni di farmaci. Quindi, un trattamento medico non ostativo alla consegna. Dalla memoria richiamata e allegata al ricorso (che la difesa aveva presentato alla Corte di appello) si evince a pag. 15 che il ricorrente si era soltanto riservato di produrre ulteriore documentazione medica (la relazione dello psichiatra). Quindi correttamente la Corte di appello si è attenuta ai dati forniti in quella sede dalla difesa. Le diverse conclusioni sulla significatività della documentazione prodotta finiscono per entrare nel merito della valutazione espressa dalla Corte di appello, chiedendo un controllo precluso al sindacato di legittimità. 3 La ""doppia punibilità"" a cui fa riferimento l'art. 7 I. n. 69 del 2005 riguarda la c.d. doppia incriminabilità dei fatti, oggetto del m.a.e., come si evince agevolmente dal tenore della norma. Non è, invece, richiesta alcuna corrispondenza tra il sistema cautelare italiano e quello dello Stato di emissione, né costituisce motivo ostativo alla consegna la previsione di una cauzione severa da parte dello Stato di emissione. Non rileva, inoltre, a fronte di un m.a.e. processuale, che il ricorrente intenda rimanere contumace nel processo francese. Non compete infatti, all'autorità giudiziaria italiana verificare la sussistenza delle esigenze cautelari per l'adozione del provvedimento cautelare ""interno"" da parte dell'autorità giudiziaria estera, rilevando unicamente il fatto che il mandato d'arresto europeo sia una decisione giudiziaria emessa al fine dell'esercizio di azioni giudiziarie in materia penale (Sez. 6, n. 45525 del 20/12/2010, Rv. 248970). 5. Quanto alla dedotta violazione di legge in relazione all'art. 18-bis, comma 1, lett. c), n. 69 del 2005 si osserva che in presenza di un m.a.e. processuale nei confronti di italiano, residente e dimorante in Italia, non viene in applicazione la norma invocata dal ricorrente, ma quella correttamente applicata dalla Corte di appello (art. 19, comma 1, lett. c). 6. Anche l'ultimo motivo è privo di evidente fondamento. Quanto a fatti commessi fuori dal territorio francese, l'art. 18, comma 1, lett. a), I. n. 69 del 2005 si limita a stabilire il rifiuto facoltativo della consegna nel caso in cui la legge italiana non avrebbe consentito di procedere per gli stessi reati commessi fuori del territorio italiano. Il ricorrente sul punto nulla ha osservato e, in ogni caso, i fatti, oggetto del m.a.e. risultano pacificamente in astratto punibili anche in Italia. Per i fatti commessi in parte nel territorio dello Stato si richiede quantomeno la sussistenza di indagini sul fatto oggetto del mandato di arresto, sintomatiche dell'effettiva volontà della Stato di affermare la propria giurisdizione (Sez. 6, n. 5929 del 11/02/2020, Rv. 278329), la cui ricorrenza è stata esclusa dalla Corte di appello. 7. E' appena il caso di aggiungere che la documentazione prodotta dalla difesa da ultimo con p.e.c., relativa ad un processo del ricorrente pendente in Italia per reati di falsificazione di passaporto e patente di guida, non è pertinente ad alcuno dei motivi proposti e pertanto, non può rilevare in questa sede. I 4 8. Alla stregua di tali rilievi il ricorso deve essere dichiarato inammissibile. Il ricorrente deve, pertanto, essere condannato, ai sensi dell'art. 616 cod. proc. pen., al pagamento delle spese del procedimento. Considerato che non vi è ragione di ritenere che il ricorso sia stato presentato senza ""versare in colpa nella determinazione della causa di inammissibilità"", deve, altresì, disporsi che il ricorrente versi la somma, determinata in via equitativa, di tremila euro, in favore della Cassa delle ammende. La Cancelleria provvederà alle comunicazioni di rito. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Manda alla Cancelleria per gli adempimenti previsti dall'art. 22, comma 5, I. n. 69 del 2005. Così deciso il 01/12/2021. Il Consigliere estensore Il Presid nte Ersili Cal 'anese Anna Cri cuoio ",9135
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211203/snpen@s60@a2021@n44933@tS.clean.pdf,"SENTENZA sul ricorso proposto da Fryganiotis Panteleinnon, nato in Grecia il 13/03/1969 avverso la sentenza del 28/09/2021 della Corte di appello di Bari visti gli atti, il provvedimento denunziato e il ricorso; udita la relazione svolta dal consigliere Ersilia Calvanese; lette le richieste del Pubblico Ministero, in persona del Sostituto Procuratore generale Simone Perelli, che ha concluso chiedendo che la sentenza impugnata sia annullata con rinvio. RITENUTO IN FATTO 1. Con la sentenza in epigrafe indicata, la Corte di appello di Bari disponeva la consegna di Panteleinnon Fryganiotis all'autorità giudiziaria greca, che l'aveva richiesta con mandato di arresto europeo. 2. Avverso la suddetta sentenza ha proposto ricorso per cassazione l'interessato, denunciando, a mezzo di difensore, i motivi di seguito enunciati nei limiti di cui all'art. 173 disp. att. cod. proc. pen. Penale Sent. Sez. 6   Num. 44933  Anno 2021Presidente: CRISCUOLO ANNARelatore: CALVANESE ERSILIAData Udienza: 01/12/20212.1. Violazione di legge e vizio di motivazione in relazione alla dedotta violazione del diritto di difesa per i profili del ne bis in idem e del dovere di comunicare in sede di arresto la possibilità di nominare un difensore nello Stato di emissione del provvedimento. La difesa aveva prodotto la sentenza tedesca che nel 2011 si era pronunciata con rigetto sul medesimo m.a.e., tanto da indurre la Corte di appello, in sede di udienza di convalida, a richiedere documenti integrativi a sostegno, che peraltro non sono pervenuti. La Corte di appello con la sentenza impugnata ha ritenuto irrilevanti, senza offrire alcuna motivazione, tali documenti per i profili del ne bis idem. Inoltre, stante l'ordinanza di acquisizione della documentazione, emessa in sede di convalida, il ricorrente non si è avvalso della facoltà di nominare un difensore di fiducia nello Stato richiedente al fine di far valere il bis in idem. 2.2. Assenza totale di motivazione sulla questione sollevata dalla difesa con riferimento agli artt. 6 e 10 d.lgs. n. 10 del 2021. La Corte di appello, nonostante la decisione assunta in sede di convalida di acquisire documentazione integrativa, ha deciso sulla consegna senza giustificare la mancata acquisizione di tale documentazione (che aveva ad oggetto anche il m.a.e. tradotto in lingua italiana) e senza comunque disporre dei necessari atti. L'art. 7, n. 7 della legge n. 69 del 2005 prevede che il mandato di arresto europeo deve pervenire tradotto in lingua italiana. La Corte di appello avrebbe dovuto esercitare i poteri di cui all'art. 16 I. n. 69 del 2005, richiedendo con urgenza la documentazione e stabilendo un termine per la ricezione di quanto richiesto. 2.3. Vizio di motivazione con riferimento all'omessa valutazione dei documenti prodotti dalla difesa in ordine alla riforma del codice penale greco del primo luglio 2019; violazione dell'art. 7 d.lgs. n. 10 del 2021. Il m.a.e. sembra sia basato su un provvedimento cautelare (e non su una sentenza passata in giudicato) per fatti risalenti all'anno 2003 di natura anche fiscale (come si evince dagli atti prodotti dalla difesa alla Corte di appello) e che, secondo la normativa italiana, andrebbero incontro anche a forme di depenalizzazione. Nella memoria allegata dalla difesa emergeva, inoltre, la riforma in melius della normativa sulla prescrizione nel sistema penale greco. La Corte di appello avrebbe dovuto stabilire in primo luogo il titolo che ha dato origine al m.a.e. (esecutivo o processuale), i fatti addebitati e la normativa dello Stato richiedente con indicazione della pena. La Corte di appello invece, ha ritenuto di non procedere a tali accertamenti, senza fornire una valida spiegazione dell'irrilevanza delle questioni poste. 2 CONSIDEFtATO IN DIRMO 1. Il ricorso è fondato nei termini che seguono. 2. E' privo di fondamento il primo motivo, quanto alla ritenuta irrilevanza della decisione assunta dallo Stato tedesco sulla richiesta di estradizione del governo greco sui medesimi fatti. Tale decisione, infatti, non determina alcuna preclusione nel presente procedimento di consegna, non configurando un motivo di rifiuto ai sensi della legge n. 69 del 2005. L'art. 18, comma 1, lett. b, di tale legge ha ad oggetto il diverso caso in cui la persona chiesta in consegna sia stata ""giudicata"" sui medesimi fatti con sentenza definitiva, come precisa l'art. 3 della decisione quadro sul mandato di arresto europeo 2002/584/GAI. Conseguentemente, non rileva anche la dedotta violazione del diritto di difesa, collegata a tale profilo, della mancata nomina di un difensore presso lo Stato richiedente. 3. Ad eguali conclusioni deve pervenirsi per la censura relativa alla prescrizione del reato, secondo la legge dello Stato di emissione o di esecuzione, che non figura come motivo di rifiuto nella legge n. 69 del 2005, come modificata dal d.lgs. 2 febbraio 2021, n. 10. 4. Fondato è invece il motivo con il quale si denuncia la omessa acquisizione del m.a.e. tradotto in lingua italiana. Agli atti, infatti, vi è solo la segnalazione nel Sistema di informazione Schengen (SIS) in lingua inglese. Questa Corte ha più volte affermato che è sufficiente che il mandato di arresto europeo o un atto equipollente contenga le informazioni, di cui all'art. 6 I. n. 69 del 2005, necessarie per consentire all'autorità giudiziaria italiana di effettuare il controllo di legalità ad essa assegnato (tra le tante, Sez. 6, n. 49888 del 20/12/2012, Rv. 253913). In ogni caso, tale documentazione deve essere tradotta in lingua italiana, come stabilisce l'ultimo comma dell'art. 6 cit. La mancata traduzione in lingua italiana del mandato di arresto europeo equivale alla presenza fisica di un atto non intelligibile e quindi alla sua mancata allegazione (Sez. 6, n. 17306 del 20/3/2007, Petruzzella, Rv. 236582). Si è precisato che, ai sensi dell'art. 8, par. 2 della decisione quadro 2002/584/GAI, il mandato di arresto europeo deve essere compilato o tradotto nella lingua ufficiale o in una delle lingue ufficiali dello Stato membro di esecuzione 3 o, in alternativa, in una delle lingue ufficiali delle istituzioni dell'Unione se lo Stato membro dell'esecuzione ha reso noto, in una dichiarazione, che esso accetta la traduzione in una di tali lingue; e che dalle ""Dichiarazioni dello Stato italiano al segretariato generale del Consiglio relative alla attuazione della decisione quadro del consiglio del 13 giugno 2002 relativa al mandato d'arresto europeo e alle procedure di consegna tra stati membri"", inviata in data 3 maggio 2005 al Segretariato Generale del Consiglio dell'Unione europea, si evince che la lingua accettata dall'Italia è unicamente l'italiano (Sez. 6, n. 49992 del 05/12/2019, Berky, in motivazione). Quindi la Corte di appello avrebbe dovuto provvedere alla traduzione della segnalazione SIS o acquisire, ex art. 16 I. n. 69 del 2005, il mandato di arresto europeo tradotto in lingua italiana, come disposto con l'ordinanza del 20 settembre 2021. Tale rilievo viene ad assorbire l'esame delle questioni sollevate dalla difesa sulla incertezza dei dati contenuti nel mandato di arresto europeo (tra l'altro neppure indicati dalla Corte di appello nella sentenza impugnata, quanto alla natura del titolo che ha dato origine alla consegna e ai fatti per i quali la richiesta è stata formulata) e sulla assenza della doppia incrirninabilità, che evidentemente richiede l'acquisizione in lingua italiana del mandato di arresto europeo (o dell'atto ad esso equipollente). 5. Ne consegue che la sentenza impugnata va annullata affinché la Corte di appello effettui un nuovo giudizio sulla base dei principi sopra indicati. P.Q.M. Annulla la sentenza impugnata e rinvia per nuovo giudizio ad altra Sezione della Corte di appello di Bari. Manda alla Cancelleria per gli adempimenti di cui all'art. 22, comma 5, I. n. 69 del 2005. Così deciso il 01/L2/2021. Il Consigliere estensore Il Presnte  Ersilia C yanese Anna riscuolo ",7951
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s60@a2021@n47090@tS.clean.pdf,"SENTENZA sul ricorso proposto da Maiuri Raffaele Ferdinando, nato a Catania il 26/08/1990 avverso l'ordinanza del 16/09/2021 del Tribunale del riesame di Catania letti gli atti, il ricorso e l'ordinanza impugnata; udita la relazione del presidente Anna Criscuolo; lette le richieste del Pubblico Ministero in persona del Sostituto Procuratore generale Perla Lori, che ha concluso per l'inammissibilità del ricorso. RITENUTO IN FATTO 1. Il difensore di Raffaele Maiuri propone ricorso avverso l'ordinanza in epigrafe con la quale il Tribunale del riesame di Catania ha respinto l'appello proposto avverso il provvedimento reiettivo dell'istanza di sostituzione della misura custodiale, applicata dal G.i.p. del medesimo Tribunale per i reati di cui agli artt. 74 e 73 d.P.R. 309 del 90, con arresti domiciliari presso una comunità terapeutica di Mazara del Vallo ai sensi dell'art. 89 del medesimo d.P.R. Con il primo motivo deduce la violazione di legge e la manifesta illogicità della motivazione in punto di esigenze cautelari e di inadeguatezza della misura richiesta a tutelarle, non avendo il Tribunale chiarito perché il pericolo di reiterazione doveva ritenersi immutato anche in caso di collocazione in una comunità sita a notevole distanza dal luogo dei fatti. Penale Sent. Sez. 6   Num. 47090  Anno 2021Presidente: CRISCUOLO ANNARelatore: CRISCUOLO ANNAData Udienza: 30/11/2021Con il secondo motivo denuncia violazione di legge sostanziale e processuale e vizi della motivazione in relazione alla ritenuta inidoneità della documentazione prodotta ad attestare la tossicodipendenza del ricorrente. La valutazione del Tribunale è manifestamente illogica, in quanto ritiene generica la documentazione del Sert e attribuisce rilievo alla mancata indicazione della data del test tricologico, collocata al momento dell'ingresso in carcere, invece, smentita dalla circostanza che il prelievo fu effettuato in data 8 febbraio 2021 presso la casa circondariale di Palermo e l'esame tricologico eseguito il 16 febbraio. E' comunque, illogica la mancata considerazione del parere reso da una équipe di medici, appartenenti a una struttura pubblica, senza disporre perizia; integra una violazione di legge la ritenuta possibilità di disapplicare l'atto amministrativo per mancata dimostrazione dell'attualità dello stato di tossicodipendenza, in quanto l'art. 89, comma 2, d.P.R. 309 del 90 richiede solo l'attestazione dello stato di tossicodipendenza, l'indicazione della procedura con la quale è stato accertato l'uso abituale di sostanze stupefacenti, oltre alla dichiarazione di disponibilità di una struttura all'accoglienza. 2. Il procedimento è stato trattato, ai sensi dell'art. 23, commi 8 e 9, d.l. n. 137 del 2020, convertito dalla legge 18 dicembre 2020, n. 176, i cui effetti sono stati prorogati dall'art. 7 del decreto-legge 23 luglio 2021, n. 105, convertito dalla legge 16 settembre 2021, n. 126, senza l'intervento delle parti. CONSIDERATO IN DIRITTO 1. li ricorso è inammissibile per le ragioni di seguito illustrate. Il primo motivo è generico e del tutto infondato, risolvendosi in una mera contestazione della valutazione del Tribunale, che, contrariamente all'assunto difensivo, ha fornito lineare ed esaustiva risposta in punto di sussistenza delle esigenze cautelari e di inadeguatezza della misura attenuata richiesta. In primo luogo, il Tribunale ha evidenziato che il reato di cui all'art. 74 d.P.R. 309/90 contestato al Maiuri preclude l'applicabilità del regime attenuato previsto per i tossicodipendenti dall'art. 89 stesso d.P.R., ostandovi la disposizione del terzo comma di detta norma. E' stato infatti, precisato che ai fini della sostituzione della custodia in carcere con arresti domiciliari nei confronti di soggetto tossicodipendente che intenda sottoporsi ad un programma di recupero, il giudice, qualora il richiedente sia imputato di uno dei delitti previsti dall'art. 4 bis della legge n. 354 del 75 deve valutare l'esistenza delle esigenze cautelari secondo gli ordinari criteri di cui agli artt. 274 e 275 cod. proc. pen., compresa la presunzione assoluta di adeguatezza esclusiva della custodia cautelare, non essendo applicabile il più favorevole regime previsto dall'art. 89 del d.P.R. 9 ottobre 1990, n. 309, in base al quale sono ostative alla concessione degli arresti domiciliari soltanto le 2 esigenze cautelari di eccezionale rilevanza (Sez. 5, n. 33863 del 30/06/2021 Caminiti, Rv. 281703; Sez. 1, n. 15094 del 18/10/2018, dep. 2019, Rv. 276181). A tale regola si è attenuto il Tribunale, che ha effettuato una valutazione concreta delle esigenze cautelari, evidenziando che, pur essendo circoscritta ad un limitato periodo di tempo la partecipazione associativa del Maiuri, i vari precedenti specifici, la recente condanna in primo grado per cessione di stupefacenti e il contesto territoriale, controllato dalla criminalità organizzata, in cui operava l'imputato, deponevano per il suo stabile inserimento nel traffico di stupefacenti e per la conseguente sussistenza delle esigenze cautelari e in particolare, del pericolo di reiterazione. In base a tali argomentazioni ha coerentemente ritenuto non superata la presunzione di adeguatezza della misura custodiale posta dall'art. 275, comma 3, cod. proc. pen., anche in ragione del recente intervento cautelare e della personalità negativa del ricorrente. 2. Quanto al documentato stato di tossicodipendenza del ricorrente il Tribunale ha ritenuto inidonea la documentazione del Sert di Palermo a dimostrarne l'attualità dello stato di tossicodipendenza in ragione della genericità dei riferimenti all'uso pregresso di cocaina e cannabinoidi e della mancata indicazione della data del test tricologico menzionato, potendosi ricavare dalla stessa che il Maiuri era stato sottoposto a test solo all'atto dell'ingresso in carcere nel novembre 2020 senza l'esecuzione di ulteriori esami di laboratorio nei mesi successivi. Sebbene l'attualità dello stato di tossicodipendenza non sia un requisito normativamente richiesto per l'accesso al beneficio, in quanto l'art. 89, comma 2, d.P.R. 309 del 90 richiede solo l'accertamento dello stato di tossicodipendenza, consistente in una perdurante condizione patologica, che non coincide con l'attualità dell'uso (Sez. 6, n. 36595 del 11/11/2020, Sparacino, Rv. 280184), e benché non possa ritenersi precluso l'accesso al regime più favorevole previsto dall'art. 89 d.P.R. cit. in mancanza di attualità dell'uso abituale, conseguente a un periodo di carcerazione più o meno lungo, essendo l'uso abituale correlato allo stato patologico, che costituisce l'oggetto dell'accertamento, la valutazione del Tribunale non è erronea né è manifestamente illogica la motivazione relativa alla ritenuta inidoneità della documentazione prodotta perché generica e non adeguata a dimostrare lo stato patologico del detenuto. Va rilevato, infatti, che solo con il ricorso la difesa ha prodotto la certificazione del test tricologico, eseguito nel febbraio 2021 presso la Casa circondariale, non risultando il documento allegato né all'istanza né all'appello, cosicché è legittimo il rilievo e la valutazione conseguente all'incertezza sull'epoca dell'indagine, sul metodo seguito e sulle risultanze del test. Risulta, quindi, giustificata la disapplicazione dell'atto amministrativo alla luce della rilevata genericità della relazione (la relazione allegata al ricorso ricostruisce la risalente assunzione di stupefacenti del tipo cocaina solo in base al 3 Il Presidente estensore Anna Criscu narrato dell'istante, ai colloqui di valutazione pedagogica, sociale, dando atto che non aveva mai frequentato il Sert), non supportata da accertamenti diagnostici, esami di laboratorio, visite ovvero da elementi oggettivi, ricostruttivi del percorso diagnostico seguito e dimostrativi della dipendenza patologica dell'istante, posto che l'art. 89 comma 2, d.P.R.cit. richiede che all'istanza proposta dall'interessato sia allegata certificazione, rilasciata da un servizio pubblico per le tossicodipendenze o da una struttura privata accreditata per l'attività di diagnosi prevista dall'art. 116, comma 2, lett. d), attestante lo stato di tossicodipendenza o di alcooldipendenza, la procedura con la quale è stato accertato l'uso abituale di sostanze stupefacenti, psicotrope o alcoliche, nonché la dichiarazione di disponibilità all'accoglimento rilasciata dalla struttura. Deve, peraltro, ribadirsi che, ai fini della sostituzione della misura custodiale con il programma di recupero in ambito comunitario, non sussiste alcuna coincidenza tra l'uso abituale o continuativo di stupefacenti e lo stato di tossicodipendenza, trattandosi di categorie distinte, aventi autonomo riconoscimento normativo e, comunque, non omologabili, sicché l'accertamento dell'uso abituale costituisce condizione essenziale, ma non sufficiente per la diagnosi della tossicodipendenza (Sez. 2, n. 24119 del 22/04/2021 dep. 2021, B, Rv. 281625). All'inammissibilità del ricorso consegue la condanna del ricorrente al pagamento delle spese processuali e di una somma in favore della cassa delle ammende, equitativamente determinata in euro tremila. P. Q. M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Manda alla cancelleria per gli adempimenti di cui all'art. 94, comma 1-ter, disp. att. cod. proc. pen. Così deciso, 30 novembre 2021 ",9456
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s30@a2021@n47027@tS.clean.pdf,"SENTENZA sul ricorso proposto da GARIBAY TAMAYO JUAN JOSE', nato in Perù il 26.8.1969 avverso la sentenza in data 6.7.2021 del Tribunale di Milano visti gli atti, il provvedimento impugnato e il ricorso; udita la relazione svolta dal consigliere Donatella Galterio; lette le richieste del Pubblico Ministero, in persona del Sostituto Procuratore Generale Dott. Paola Mastroberardino, che ha concluso per l'inammissibilità del ricorso RITENUTO IN FATTO 1.Con sentenza in data 6.7.2021 pronunciata ai sensi dell'art. 444 cod. proc. pen., il Tribunale di Milano ha applicato nei confronti di Garibay Tamayo Juan Josè, su concorde richiesta delle parti, la pena di sei mesi di reclusione ed euro 1.032,00 di multa, per i reati di cui all'art 73, quinto comma d.P.R. 9 ottobre 1990 n. 309 per detenzione a fini di spaccio di cocaina e di evasione ex art. 385 cod. pen., avvinti tra loro dal vincolo della continuazione, con confisca e distruzione della droga e di quanto in sequestro ad eccezione del denaro. Penale Sent. Sez. 3   Num. 47027  Anno 2021Presidente: MARINI LUIGIRelatore: GALTERIO DONATELLAData Udienza: 30/11/20212. Avverso il suddetto provvedimento l'imputato ha proposto, per il tramite del proprio difensore, ricorso per cassazione articolando un unico motivo con il quale si duole, in relazione al vizio di violazione di legge riferito agli artt. 143 cod. proc. pen. e 111 Cost. e al vizio motivazionale, della mancata traduzione della sentenza in lingua italiana, trattandosi di idioma non conosciuto dal prevenuto, di nazionalità straniera, con conseguente violazione del proprio diritto di difesa, rilevabile in ogni stato e grado del giudizio. CONSIDERATO IN DIRITTO Il ricorso deve essere dichiarato inammissibile sotto un duplice ordine di ragioni. In primo luogo, perché, potendo il Pubblico ministero e l'imputato, secondo quanto previsto dall'art. 448, comma 2- bis, cod. proc. pen. ricorrere per cassazione contro la sentenza di applicazione della pena su richiesta solo per motivi attinenti all'espressione della volontà dell'imputato stesso, al difetto di correlazione tra richiesta e sentenza, all'erronea qualificazione giuridica del fatto e all'illegalità della pena o della misura di sicurezza, il profilo censurato, attenente all'omessa traduzione della pronuncia impugnata in lingua conosciuta dal prevenuto, di nazionalità peruviana, esula all'evidenza dalle ipotesi tassativamente indicate dalla norma in esame. In secondo luogo, perché non emerge dalla prospettazione difensiva alcun elemento che consentisse al Tribunale meneghino di realizzare che l'imputato non comprendesse la lingua italiana, avendo egli, in sede di convalida dell'arresto reso dichiarazioni, nonché presenziato personalmente al processo richiedendo il patteggiamento senza aver mai formulato richiesta di un interprete, in tal modo mostrando di rendersi conto del significato degli atti processuali compiuti con il suo intervento. In tema di traduzione degli atti, anche in seguito alla riformulazione dell'art. 143, cod. proc. pen., ad opera dell'art. 1, comma primo, lett. b, del D.Lgs. 4 marzo 2014, n. 32, vale, invero, il principio secondo il quale l'obbligo alla relativa traduzione così come alla nomina di un interprete in presenza di un imputato alloglotta non discende automaticamente dal mero ""status"" di straniero o apolide di costui, ma richiede l'ulteriore presupposto indefettibile dell'accertata incapacità di comprensione della lingua italiana (Sez. 2, Sentenza n. 30379 del 19/06/2018 - dep. 05/07/2018, Rv. 273246; Sez. 2, Sentenza n. 8094 del 04/02/2016 - dep. 29/02/2016, Rv. 266238). Alla declaratoria di inammissibilità segue, a norma dell'art. 616 cod. proc. pen., la condanna del ricorrente, tenuto conto della sentenza 13 giugno 2000, n. 186 della Corte costituzionale e rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa 2 nella determinazione della causa di inammissibilità», al pagamento delle spese del procedimento nonché al versamento di una somma, in favore della Cassa delle ammende, equitativamente fissata come in dispositivo P.Q.M. Dichiara inammissibile il ricorso e condanna il ricorrente al pagamento delle spese processuali e della somma di C 3.000,00 in favore della Cassa delle Ammende Così deciso il 30.11.2021 ",4345
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s30@a2021@n47019@tS.clean.pdf,"SENTENZA sul ricorso proposto da BUCEZA HASAN, nato in Albania 1'11.5.1956 avverso la sentenza in data 4.6.2020 della Corte di Appello di Milano visti gli atti, il provvedimento impugnato e il ricorso; udita la relazione svolta dal consigliere Donatella Galterio; lette le richieste del Pubblico Ministero, in persona del Sostituto Procuratore Generale Dott. Luigi Giordano, che ha concluso per la declaratoria di inammissibilità del ricorso RITENUTO IN FATTO 1.Con sentenza in data 4.6.2020 la Corte di Appello di Milano ha confermato la penale responsabilità di Buceza Hasan per il reato di cui all'art. 74 d.P.R. 309/1990 per aver costituito, diretto ed organizzato un'associazione volta all'importazione dall'Albania e alla successiva rivendita sul mercato lombardo di eroina)  nonché di quattro reati-fine, tutti aggravati in ragione dell'ingente quantitativo e del numero dei concorrenti, ed avvinti tra loro dal vincolo della continuazione, pur avendo ridotto, per effetto del mutato arco edittale dell'art. 73 Penale Sent. Sez. 3   Num. 47019  Anno 2021Presidente: MARINI LUIGIRelatore: GALTERIO DONATELLAData Udienza: 30/11/2021T.U. Stup. a seguito della pronuncia della Corte Costituzionale n. 40/2019, il trattamento sanzionatorio inflittogli all'esito del primo grado di giudizio dal Tribunale della stessa città a 23 anni di reclusione ed C 110.000,00 di multa. 2. Avverso il suddetto provvedimento l'imputato ha proposto, per il tramite del proprio difensore, ricorso per cassazione articolando cinque motivi di seguito riprodotti nei limiti di cui all'art. 173 disp.att. cod.proc.pen.. 2.1. Con il primo motivo lamenta l'inadeguatezza della motivazione resa in ordine al rigetto dell'eccezione di difetto di giurisdizione formulata con l'atto di appello per essersi la Corte distrettuale riportata per relationem all'ordinanza pronunciata dal Tribunale in data 20.11.2015, senza conseguentemente aver effettuato alcun vaglio analitico né tantomeno critico delle censure dispiegate dalla difesa. 2.2. Con il secondo motivo lamenta, in relazione al vizio di violazione di legge processuale e al vizio motivazionale, che le contestazioni dispiegate in ordine all'inutilizzabilità delle intercettazioni telefoniche fossero state anch'esse rigettate dalla Corte di appello mediante il mero rinvio alla decisione assunta sul punto dai giudici di primo grado. Nel premettere che il presente procedimento si era svolto in assenza dell'imputato negli anni 2007/2008, assume che l'eccepita inutilizzabilità, deducibile in ogni stato e grado del processo, derivi sia dal fatto che i decreti autorizzativi delle intercettazioni fossero stati prodotti solo in data 17.6.2016 senza che prima di tale data la difesa avesse mai avuto la possibilità di prenderne visione, sia dal fatto che trattavasi di intercettazioni disposte nell'ambito di un diverso procedimento in mancanza di un provvedimento di acquisizione delle medesime, nonché dei decreti di proroga, sia dalla mancata iscrizione del prevenuto nel registro degli indagati all'epoca in cui erano state effettuate: doglianze cui la Corte di appello, nell'affermare che i decreti autorizzativi delle intercettazioni eseguite nel periodo tra il 5 e il 10 aprile 2005 erano stati depositati dalla pubblica accusa, non aveva risposto. 2.3. Con il terzo motivo si duole, invocando il vizio di illogicità motivazionale, della mancata effettuazione di una perizia fonica, necessaria all'identificazione dell'imputatqcontestando che a tal fine potesse farsi riferimento alla comparazione vocale basata su atti di un altro procedimento, in quanto contrastato dai testi escussi nel corso dell'istruttoria dibattimentale, nonché ad una conversazione intercorsa tra costui e il suo avvocato in relazione' il divieto è comminato ex lege. 2.4. Con il quarto motivo contesta che l'affermazione di responsabilità possa fondarsi sulla sola valutazione del compendio intercettato, peraltro come già eccepito, inutilizzabile. In particolare, deduce la mancanza di prove in ordine al reato associativo, e di conseguenza anche in relazione al ruolo di vertice attribuito al prevenuto, per essersi la Corte di appello limitata a riprodurre le medesime argomentazioni spese sul punto dal giudice di primo grado. 2 2.5. Con il quinto motivo lamenta l'eccessiva severità del trattamento sanzionatorio malgrado l'evidenza di dubbi non dissipati in ordine alla colpevolezza del prevenuto, e comunque senza la doverosa valutazione dei parametri relativi alla gravità del reato e alla capacità a delinquere del reo espressamente invocati dalla difesa, in assenza di alcuna adeguata motivazione che dia conto del mancato contenimento della pena nei limiti del minimo edittale. CONSIDERATO IN DIRITTO 1.11 primo motivo incorre nella censura di inammissibilità in ragione della sua stessa formulazione, non venendo neppure indicati gli elementi di fatto e di diritto posti a fondamento della eccezione di difetto di giurisdizione, di cui nel ricorso si lamenta la mancanza di adeguata risposta. Se tale carenza è di per sé preclusiva all'ingresso delle dispiegate censure innanzi a questa Corte, deve essere peraltro soggiunto che non è affatto vero che la sentenza impugnata si limiti sul punto ad un mero rinvio alla pronuncia dei giudici di primo grado, costituente soltanto la premessa cui fa seguito la puntuale analisi delle ragioni che consentono di radicare presso l'autorità giurisdizionale nazionale il procedimento de quo, riconducibili al fatto che nel territorio italiano risulta essersi verificata buona parte dell'azione delittuosaiessendo stato il carico di stupefacente indirizzato in Italia, da dove era partito lo stesso ordine, e destinato allo spaccio nella zona dell'hinterland milanese. 2. Il secondo motivo è manifestamente infondato. Mentre il rilievo svolto dai giudici del gravame, secondo il quale i decreti autorizzativi delle intercettazioni risultano essere stati depositati dal PM prima della decisione da parte del giudice di primo grado, non risulta neppure confutato dalla difesa che si limita a riprodurre la medesima doglianza formulata con l'atto ) di appello senza indicare per quali ragioni i medesimi sarebbero stati adottati al di fuori dei casi consentiti dalla legge, la contestazione relativa alla loro inutilizzabilità in mancanza di un provvedimento di acquisizione deve ritenersi generica non venendo affrontato il punto centrale, consistente nella connessione intercorrente tra il procedimento in esame e quelli in cui le intercettazioni erano state originariamente disposte, posto dalla Corte di appello a fondamento del rigetto della dispiegata eccezione. Alla luce del principio reiteratamente affermato da questa Corte ed avallato dalle Sezioni Unite nella recente pronuncia n. 51/ 2019)  secondo il quale il divieto di cui all'art. 270 cod. proc. pen. di utilizzazione dei risultati delle captazioni in procedimenti diversi da quelli per i quali le stesse siano state autorizzate - salvo che risultino indispensabili per l'accertamento di delitti per i quali è obbligatorio l'arresto in flagranza - non opera con riferimento agli esiti relativi ai soli reati che risultino connessi, ex art. 12 cod. proc. pen., a quelli in 3 relazione ai quali l'autorizzazione era stata ""ab origine"" disposta, dirimente risulta la circostanza che le suddette intercettazioni siano state disposte nel corso del separato procedimento n.14350/2005, svoltosi nei confronti degli originari coimputati del Buceza per i fatti di cui agli odierni capi di imputazione 1, 2, 3, 7 ed 8 (Gashi Shkelqim, Berisha Fatbhard, Berisha Fatos ed Alvora Bledar) condannati con sentenza diventata irrevocabile, che attesa la sussistenza del vincolo di connessione ex art. 12 lett. a) cod. proc. pen., erano pienamente utilizzabili nel procedimento in esame. In ordine, infine, alla tardiva iscrizione del prevenuto nel registro degli indagati, la contestazione non può, come condivisibilmente osservato dalla Corte meneghina, ritenersi tempestiva in quanto sollevata solo in dibattimento senza essere stata fatta mai valere in sede di udienza preliminare, rilievo con il quale la difesa neppure si confronta. La doglianza è in ogni caso generica: considerato infatti che l'omessa annotazione della ""notitia criminis"" nel registro previsto dall'art. 335 cod. proc. pen. non determina l'inutilizzabilità degli atti d'indagine compiuti sino al momento dell'effettiva iscrizione nel registro, poiché, in tal caso, il termine di durata massima delle indagini preliminari, previsto dall'art. 407 cod. proc. pen., al cui scadere consegue l'inutilizzabilità degli atti d'indagine successivi, decorre per l'indagato dalla data in cui il nome è effettivamente iscritto nel registro delle notizie di reato, e non dalla presunta data nella quale il pubblico ministero avrebbe dovuto iscriverla (ex multis Sez. 5, Sentenza n. 22340 del 08/04/2008 - dep. 04/06/2008, Bruno, Rv. 240491), osta all'ammissibilità della devoluta censura la mancata individuazione di specifici atti di indagine compiuti dopo la scadenza del termine, peraltro neppure indicata, dai quali derivi l'eccepita inutilizzabilità, così come dell'incidenza che gli stessi abbiano avuto sulla tenuta motivazionale delle sentenze di merito. 3. Il terzo motivo è anch'esso inammissibile. Quanto all'identificazione dell'imputato, le doglianze difensive contrastano con gli elementi probatori passati in rassegna dai giudici di merito, costituiti in primis dalle conversazioni intercettate che hanno consentito di risalire alla sua individuazione - essendo stato lui stesso a declinare nel corso di talune di esse le sue generalità, ad essere chiamato per nome dai suoi interlocutori o ad essere apostrofato con il soprannome ""Balozi"" (in albanese, il pelato) noto ai più, ad aver fatto espresso riferimento a processi che lo vedevano coinvolto personalmente e a servirsi utenze nella sua disponibilità o corrispondenti, quanto al numero fisso, a quella della sua casa di abitazione in Albania -, ma altresì dagli esiti di una capillare ricerca anagrafica/  che ha consentito di verificare che al medesimo, essendo il timbro di voce, così come riferito dagli agenti di PG incaricati delle indagini, sempre lo stesso, corrispondessero le singole utenze di volta in volta da 4 costui utilizzate, attraverso le cui conversazioni era stato possibile per le forze dell'ordine eseguire i sequestri dello stupefacente riferiti ai singoli reati fine. Priva di fondamento si rivela, perciò, anche la doglianza relativa alla mancanza di una perizia tonica/che non solo non risulta essere stata mai chiesta dalla difesa, ma che comunque è stata ampiamente superata dalle deposizioni rese dagli agenti che hanno riferito di aver riconosciuto con chiarezza la voce dell'imputato. Va al riguardo, infatti, ribadito il principio più volte affermato da questa Corte, secondo il quale ai fini dell'identificazione degli interlocutori coinvolti in conversazioni intercettate, il giudice ben può utilizzare le dichiarazioni degli ufficiali e agenti di polizia giudiziaria che abbiano asserito di aver riconosciuto le voci di taluni imputati, così come qualsiasi altra circostanza o elemento che suffraghi detto riconoscimento, incombendo sulla parte che lo contesti l'onere di allegare oggettivi elementi sintomatici di segno contrario (così da ultimo Sez. 5, Sentenza n. 20610 del 09/03/2021 - dep. 24/05/2021, Rv. 281265, nonché ex multis Sez. 6, Sentenza n. 13085 del 03/10/2013 - dep. 20/03/2014, Rv. 259478). Per quanto poi concerne l'eccepita inutilizzabilità della conversazione in cui il Buceza aveva declinato le proprie generalità al difensore, correttamente la contestazione è stata disattesa da parte dei giudici del gravame, non rientrando le dichiarazioni ivi rese nell'ambito del divieto sancito dall'art. 103 cod. proc. pen., il quale, essendo posto a presidio del diritto di difesa, non si estende a tutti i dialoghi intercorsi tra l'avvocato ed il suo assistito, ma esclusivamente a quelli che attengono alla funzione e alla strategia difensiva in relazione al mandato conferito al legale. Peraltro, la contestazione è di per sé priva della decisività che deve necessariamente contraddistinguere il vizio motivazionale, posto che l'imputato risulta aver fornito il proprio nome ed indirizzo, con dati corrispondenti a quelli figuranti sulla scheda anagrafica dell'Interpol, in tutt'altra occasione, ovverosia nel corso di un colloquio intercorso con altra persona che doveva recapitargli un pacco: elemento questo compiutamente evidenziato dalla Corte medicea, con il quale la difesa neppure si confronta. 4. Quanto alle contestazioni relative alla mancanza di prova in ordine alla responsabilità dell'imputato in relazione a tutti i capi di imputazione9oggetto del quarto motivo, la censura di inammissibilità interviene ancor più a monte, posto che a fronte della compiuta rassegna ad opera dei giudici distrettuali degli elementi costituitivi del delitto ex art. 74 d.P.R. 309/1990 e della ricorrenza nella fattispecie in esame con riferimento alla condotta del Buceza, nonché dei singoli reati fine, la difesa si limita a doglianze di natura esclusivamente contestativa, e prima ancora generica, non venendo neppure indicati quali siano gli argomenti addotti in sede di appello rimasti privi di risposta da parte della Corte adita. 5 5. Alla censura di inammissibilità deve pervenirsi anche per il quinto motivo, afferente ad un profilo della rejudicanda, qual è il trattamento sanzionatorio, che, in quanto riservato alla discrezionalità del giudice di merito, non è passibile di censure innanzi a questa Corte, se non nell'ipotesi dì motivazione frutto di arbitrio o manifestamente illogica. Evenienzalquesta/di certo non ricorrente nel caso di specie/in cui non soltanto la pena si assesta al di sotto della media edittale, con conseguente attenuazione dell'onere motivazionale a carico del giudice, ma che comunque risulta assistito dalla coerente valorizzazione, in relazione alla ritenuta gravità della condotta, dell'entità particolarmente ingente dei quantitativì di stupefacente importato, cui peraltro la difesa non ha opposto alcuno specifico fattore di segno contrastante, indebitamente pretermesso, all'infuori delle censure relative ai non meglio specificati ""dubbi non dissipati"" sulla responsabilità dell'imputato, di certo non invocabili ai finì della quantificazione del trattamento sanzionatorio che presuppone l'accertamento della colpevolezza. Segue all'esito del ricorso la condanna del ricorrente, a norma dell'art. 616 cod. proc. pen., al pagamento delle spese processuali e, non sussistendo elementi, alla luce della sentenza del 13 giugno 2000 n.186, per ritenere che abbia proposto la presente impugnativa senza versare in colpa nella determinazione della causa di inammissibilità, al versamento di una somma in favore della Cassa delle Ammende, equitativamente liquidata come da dispositivo P.Q.M. Dichiara il ricorso inammissibile e condanna il ricorrente al pagamento delle spese processuali e della somma di C 3.000 in favore della Cassa delle Ammende Così deciso il 30.11.2021 ",15106
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46064@tS.clean.pdf,"SENTENZA sul ricorso proposto da: NDIAYE MOUSSA CIRE nato il 08/02/1978 avverso la sentenza del 18/11/2019 della CORTE APPELLO di GENOVA visti gli atti, il provvedimento impugnato e il ricorso; udita la relazione svolta dal Consigliere GIOVANNI ARIOLLI; lette le conclusioni del P.G. ricorso trattato con contraddittorio scritto ex art. 23 d.l. n. 137/2020 Penale Sent. Sez. 2   Num. 46064  Anno 2021Presidente: VERGA GIOVANNARelatore: ARIOLLI GIOVANNIData Udienza: 30/11/2021RITENUTO IN FATTO 1. Ndiaye Moussa Cire, a mezzo del difensore, ricorre per cassazione per l'annullamento della sentenza della Corte di appello di Genova in data 18/11/2019, che ha confermato la sentenza del Tribunale della stessa città con cui il ricorrente è stato condannato alla pena di giustizia, in ordine ai reati di cui agli artt. 474 e 648 cpv. cod. pen. Al riguardo, deduce l'erronea applicazione dell'art. 131-bis cod. pen. in ordine al mancato riconoscimento della speciale causa di non punibilità che la Corte di merito aveva fondato sull'abitualità del comportamento dell'imputato, desunta dalla realizzazione di un reato successivamente commesso e dichiarato estinto per esito positivo per messa alla prova; il richiamo a tale ulteriore fatto non poteva, di per sé, ritenersi sufficiente a fondare l'abitualità in relazione all'enunciato della sentenza della S.U. n. 13681/2016, secondo cui il comportamento è abituale quando l'autore, anche successivamente al reato per cui si procede, ha commesso almeno due illeciti, oltre quello preso in esame. Il rilievo di tale profilo ostativo aveva precluso al giudice del merito di apprezzare che il ricorrente, successivamente al reato, si era regolarizzato sul territorio italiano, ottenendo il permesso di soggiorno e non si era reso più autore di reati dal 2013. 2. Con requisitoria in data 12/11/2021, il P.G. presso questa Corte, evidenziando come la sentenza impugnata avesse anche fondato l'esclusione della speciale causa di non punibilità sul rilievo che l'imputato aveva ammesso che, per sopravvivere, si era dato alla vendita della merce contraffatta, ha concluso per l'inammissibilità del ricorso. 3. Con memoria in data 24/11/2021 la difesa dell'imputato ha replicato alle conclusioni di cui alla requisitoria del P.G., insistendo per l'accoglimento del ricorso e citando a sostegno dei motivi altri orientamenti di questa S.C. (Sez. 4, n. 10111/2019 e Sez. 3, n. 16502/2018). CONSIDERATO IN DIRITTO 4. Il ricorso è fondato. La Corte di merito ha escluso l'applicazione della speciale causa di non punibilità sul rilievo dell'abitualità del comportamento tenuto dal ricorrente desunto dalla commissione di un ulteriore reato e sulla circostanza che lo stesso avesse ammesso che, per sopravvivere, si era dato alla vendita della merce contraffatta. 2 Ciò premesso, va anzitutto precisato che dalla lettura della sentenza di primo grado risulta che l'affermazione dell'imputato di avere venduto la merce per sopravvivere fu resa a giustificazione del reato commesso e non quale ammissione di uno stile di vita che trascendeva i fatti di causa. Pertanto, ricondotto tale elemento dichiarativo alla sua corretta portata significativa, la Corte di merito non poteva ricavare l'abitualità ostativa ex art. 131-bis cod. pen. sulla scorta della mera commissione di un successivo reato di cui è stata dichiarata l'estinzione per esperimento positivo della messa alla prova. Al riguardo, va richiamato il principio, espresso da questa Corte con riferimento all'estinzione del reato ex art. 460, comma 5, cod. proc. pen, secondo cui, ai fini della valutazione del presupposto ostativo del comportamento abituale ex art. 131-bis, comma 3, cod. pen., non va tenuto conto dei reati estinti, conseguendo all'estinzione del reato anche l'elisione di ogni effetto penale della condanna (vedi Sez. 4, n. 11732 del 1/7/2021, Rv. 280705; vedi anche Sez. 4, n. 22078 del 20/2/2019, Rv. 276264; Sez. 5, n. 11709 del 15/10/2019, Rv. 278926). Si tratta di un principio valido anche per l'esito positivo della messa alla prova, istituto di carattere sostanziale che costituisce una vera e propria causa di estinzione del reato, in ragione della collocazione sistematica nell'ambito del Titolo VI (Della estinzione del reato e della pena) Capo I (Della estinzione del reato) del codice penale, dell'espressa menzione di tale effetto nel testo dell'art. 163-ter cod. pen. (""l'esito positivo della prova estingue il reato per cui si procede"") e della funzione di carattere preventivo e risocializzante demandata a tale istituto, il quale opera quale causa di estinzione della c.d. punibilità in astratto, intervenendo prima che sia emessa la sentenza di condanna e, pertanto, prescinde da qualunque accertamento sul merito della res íudicanda e sulla responsabilità dell'imputato (tanto che l'applicazione può essere chiesta anche nel corso delle indagini preliminari) - salvo il caso del ricorrere di cause evidenti di proscioglimento ex art. 129 cod. proc. pen. - tanto che nessun effetto di giudicato è riconosciuto alla sentenza emessa ai sensi dell'art. 168-ter cod. pen. nel successivo giudizio di accertamento di danno in sede civile. E ciò a prescindere dal rilievo, pur significativo e citato nel ricorso, costituito dal precedente a S.U. di questa Corte (v. pag. 18 sentenza n. 13681 del 2016, Rv. 266593), a mente del quale il presupposto ostativo del comportamento abituale ricorre quando l'autore, anche successivamente al reato per cui si procede, abbia commesso almeno altri due reati della stessa indole, incidentalmente accertabili da parte del giudice procedente. 3 5. Va, pertanto, annullata la sentenza impugnata con rinvio a diversa sezione della Corte di appello di Genova per nuovo giudizio in ordine alla causa di non punibilità ex art. 131-bis cod. pen. Il rinvio, però, va limitato al reato di cui all'art. 648 cod. pen., essendosi, invece, nelle more del giudizio per cassazione, estinto per prescrizione quello di cui all'art. 474 cod. pen. (risultando consumato il 19/2/2013 ed essendo da tale data interamente decorsi i termini massimi di prescrizione in assenza di cause di sospensione del processo). Va, quindi, annullata senza rinvio la sentenza impugnata con riferimento al delitto di cui all'art. 474 cod. pen. perché il reato è estinto per prescrizione. P.Q.M. Annulla senza rinvio la sentenza impugnata limitatamente al reato di cui all'art. 474 cod. pen. perché estinto per prescrizione e con rinvio a diversa sezione della Corte di appello di Genova con riguardo al reato di cui all'art. 648 cod. pen. per nuovo giudizio in ordine alla causa di non punibilità ex art. 131-bis cod. pen. Così deciso il 30/11/2021. Il Consigliere estensore Il Presidente Gioi Arilli Giovànna Ver a ",6738
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s60@a2021@n45837@tS.clean.pdf,"SENTENZA sul ricorso proposto da Svizzero Nicolò, nato a Abano Terme il 12/12/1977 avverso la sentenza del 21/04/2021 della Corte di appello di Venezia visti gli atti, il provvedimento denunziato e il ricorso; udita la relazione svolta dal consigliere Ersilia Calvanese; lette le richieste del Pubblico Ministero, in persona del Sostituto Procuratore generale Perla Lori, che ha concluso chiedendo che il ricorso sia dichiarato inammissibile. RITENUTO IN FATTO 1. Con la sentenza in epigrafe indicata, la Corte di appello di Venezia dichiarava la sussistenza delle condizioni per l'estensione dell'estradizione di Nicolò Svizzero allo Stato della Confederazione Svizzera (estradizione già concessa a tale Stato con decreto ministeriale del 6 aprile 2020), limitatamente ai reati di truffa, di appropriazione indebita e di autoriciclaggio, per i quali il P.M. del Canton Ticino aveva emesso nei suoi confronti il 9 febbraio 2021 un ordine di arresto complementare. Penale Sent. Sez. 6   Num. 45837  Anno 2021Presidente: CRISCUOLO ANNARelatore: CALVANESE ERSILIAData Udienza: 30/11/2021La Corte di appello rilevava che le suddette imputazioni avevano ad oggetto i seguenti fatti: l'estradando, tra il 2012 e il 2018, inducendo in errore privati risparmiatori sulla possibilità di ottenere elevati profitti con operazioni di investimento finanziario, si sarebbe fatto consegnare elevate somme di danaro delle quali si sarebbe appropriato, risultando il danaro mai più riconsegnato e scomparso; inoltre egli avrebbe vanificato l'accertamento dell'origine, del ritrovamento o della confisca dei valori patrimoniali da lui distratti, per un totale di 30 milioni di euro, provento delle condotte delittuose poste in essere dallo stesso estradando. Tali fatti erano qualificabili, ad avviso della Corte territoriale, ai sensi degli artt. 640, 646 e 648-ter.1 cod. pen. La Corte di appello rilevava che varie questioni sollevate dalla difesa risultavano già risolte dalla Corte di cassazione con riferimento alla precedente procedura estradizionale nei confronti dello Svizzero. 2. Avverso la suddetta sentenza ha proposto ricorso per cassazione l'interessato, denunciando, a mezzo di difensore, i motivi di seguito enunciati nei limiti di cui all'art. 173 disp. att. cod. proc. pen. 2.1. Violazione di legge in relazione agli artt. 26, par. 3, e 6, par. 1, lett. e) della Convenzione europea di estradizione. La Corte di appello non ha considerato che la Svizzera ha posto una riserva alla suddetta Convenzione quanto all'estradizione dei propri cittadini e il rapporto convenzionale è assolutamente sbilanciato a sfavore dello Stato italiano. In tale prospettiva una valutazione sul punto di natura giurisdizionale Š se pur incidenter tantum Š può essere richiesta alla Suprema Corte. 2.2. Violazione di legge in relazione agli artt. 2 della Convenzione di estradizione e 13, secondo comma, cod. pen. La Corte di appello ha ritenuto sussistente la doppia incriminabilità per i delitti di riciclaggio, truffa e appropriazione indebita. Quanto al riciclaggio, o meglio all'ipotesi di autoriciclaggio, la Corte di appello non ha tenuto presente la causa di esclusione della punibilità prevista dal quarto comma dell'art. 648-ter (rectius 648-ter.1) cod. pen. (denaro, beni e utilità destinati al godimento personale). Dagli atti emergeva infatti che il ricorrente intendeva utilizzare i beni per sé e per persone a lui riconducibili. Quanto all'appropriazione indebita e alla truffa, manca l'allegazione dell'assolvimento della condizione di procedibilità, trattandosi di fatti procedibili a querela. 2.3. Violazione dell'art. 7, par. 2 della Convenzione europea di estradizione. 2 I fatti addebitati al ricorrente sono stati commessi fuori dal territorio svizzero (avendo utilizzato il ricorrente, per commetterli, la società a lui riconducibile con sede in Singapore; i fondi sono stati fatti sparire non certo in Svizzera, dove non sono stati reperiti) ed è insussistente la giurisdizione su di essi di tale Stato. 2.4. Violazione dell'art. 19 della Convenzione europea di estradizione. Il ricorrente per i medesimi fatti è sottoposto ad indagini in Italia. 2.5. Violazione dell'art. 19 della Convenzione europea di estradizione e dell'art. 709 cod. proc. pen. In ogni caso pende a carico del ricorrente in Italia altro procedimento per reati di abusivismo finanziario che rendeva necessaria la sospensione della estradizione (non potendo essere validamente celebrato il processo in absentia, se l'imputato è detenuto all'estero). 2.6. Violazione dell'art. 705, comma 1, cod. proc. pen. e omessa motivazione sui gravi indizi di colpevolezza. La Corte di appello omette di pronunciarsi sulla questione dei gravi indizi di colpevolezza, pur sollevata dalla difesa e rilevante, in quanto nessun elemento probatorio è stato trasmesso dallo Stato richiedente (vi è solo il mandato di arresto dove si indicano soltanto i capi di imputazione). La Corte di appello si è limitata a prendere atto del titolo estradizionale senza verificare in alcun modo la indicazione di gravi indizi di colpevolezza, tenuto conto viepiù della tesi difensiva. Insufficiente è in ogni caso il rinvio alle denunce delle persone offese, in quanto mai consegnate all'Italia. Per quanto riguarda il riciclaggio, il capo di imputazione formulato dal P.M. svizzero non consente nemmeno di individuarne i tratti essenziali e a maggior ragione i gravi indizi di colpevolezza (non avendo fatto riferimento la domanda estradizionale a prove a sostegno). La Corte di appello è rimasta silente sul punto. I fatti sono ictu °culi insussistenti (il ricorrente aveva subito il blocco dei conti correnti della sua società di investimenti a causa degli accertamenti - ancora in corso - della banca su un suo cliente, risultato persona politicamente esposta; la società era stata posta in liquidazione nel 2018, escludendo dalla sua ammirazione il ricorrente). CONSIDERATO IN DIRITTO 1. Il ricorso è inammissibile. La gran parte delle questioni dedotte in questa sede e anche davanti alla Corte di appello sono state rigettate da questa Corte con riferimento alla precedente procedura estradizionale, che aveva ad oggetto analoghe imputazioni a cariCo del 3 ricorrente (Sez. 6 n. 7975 del 22/01/2020), mentre le restanti censure declinano critiche manifestamente infondate o non consentite. 2. Il primo motivo reitera una censura già respinta da questa Corte nella precedente procedura estradizionale. Si tratta in ogni caso di questione più volte affrontata in sede di legittimità anche con riferimento alla Confederazione elvetica. Si è infatti affermato che è consentita l'estradizione del cittadino italiano richiesta dalla Svizzera, sulla base dell'art. 6 della Convenzione europea di estradizione del 13 dicembre 1957, resa esecutiva con la legge 30 gennaio 1963, n. 300, trattandosi di una possibilità espressamente contemplata in conformità all'art. 26 della Costituzione che ammette l'estradizione del cittadino quando sia prevista dalle convenzioni internazionali, salva restando la possibilità del rifiuto facoltativo della consegna sulla base di una valutazione discrezionale demandata all'organo di governo e sottratta alla deliberazione dell'autorità giudiziaria (Sez. 6, n. 28032 del 30/04/2021, Rv. 281694; Sez. 2, n. 152 del 18/01/1978, Rv. 138637). In altri termini, quel che rileva è la ""possibilità"" di tale estradizione, in base alla convenzione internazionale. Diversa è la questione della reciprocità, che abilita il Ministro al rifiuto della estradizione (art. 696, ultimo comma, cod. proc. pen.). In tal senso, questa Corte, con riferimento alla precedente procedura estradizionale, ha affermato che la facoltà di rifiuto dell'estradizione derivante dalla ""clausola di reciprocità"" prevista dall'art. 26, par. 3, della Convenzione europea di estradizione del 13 dicembre 1957, secondo cui ""una Parte contraente che abbia formulato una riserva in merito ad una disposizione della Convenzione non potrà pretendere che un'altra parte applichi tale disposizione se non nella misura in cui essa stessa l'abbia accettata"", può essere esercitata esclusivamente dal Ministro della Giustizia, in quanto attinente alla dimensione politica della cooperazione tra Stati (Sez. 6 n. 7975 del 22/01/2020, Rv. 278456-02). 3. Anche il secondo motivo reitera questioni già risolte dalla Suprema Corte con riferimento alla precedente procedura (Sez. 6 n. 7975 del 22/01/2020, Rv. 278456-03 e -04). Quanto alla doppia incriminabilità, irrilevante è infatti, ai fini della estradizione disciplinata dalla Convenzione europea di estradizione, il regime di procedibilità del reato in Italia, come tra l'altro più volte affermato in sede di legittimità (tra le tante, Sez. 6, n. 7975 del 22/01/2020, Rv. 278456). 4 Quanto al reato di riciclaggio, la Corte di appello ha qualificato il fatto ai sensi della fattispecie di autoriciclaggio e già questa Corte aveva affermato nella precedente procedura estradizionale che l'astratta applicabilità della causa di non punibilità prevista dall'art. 648-ter.1, comma quarto, cod. pen. per il delitto di autoriciclaggio non rileva ai fini del principio della doppia incriminazione, per la cui sussistenza non è richiesto che il fatto risulti in concreto punibile in entrambi gli Stati, essendo sufficiente il controllo di compatibilità tra i due ordinamenti statali. In tal caso, la Corte Suprema ha rilevato che l'evocata ipotesi di non punibilità può ritenersi integrata soltanto nel caso in cui l'agente utilizzi o goda dei beni provento del delitto presupposto in modo diretto e senza compiere su di essi alcuna operazione atta ad ostacolare concretamente l'identificazione della loro provenienza delittuosa (Sez. 2, n. 13795 del 07/03/2019, Rv. 275528), mentre nel caso di specie della effettiva sussistenza di tali condizioni il ricorrente non aveva offerto alcuna dirimente giustificazione (l'estradando non aveva mai fornito alcun chiarimento sul modo in cui ha impiegato i fondi messigli a disposizione dai vari denuncianti tramite bonifici bancari provenienti da conti aperti presso istituti di credito sulla piazza di Lugano). Identica situazione ricorre nel presente caso, come ha evidenziato la Corte di appello: l'estradando, pur sentito davanti all'autorità svizzera su tale imputazione, non ha fornito alcun chiarimento sulla destinazione del danaro oggetto di autoriciclaggio. 4. Anche il terzo motivo e quinto motivo ripropongono questioni già risolte dalla Suprema Corte nella precedente procedura (Sez. 6 n. 7975 del 22/01/2020, § 6 del considerato in diritto). Si è affermato che il fatto che il reato motivante la domanda sia stato commesso fuori del territorio della Parte richiedente ne consente il rifiuto soltanto se la legislazione della Parte richiesta non autorizza il perseguimento di un reato dello stesso genere commesso fuori del suo territorio o non autorizza l'estradizione per il reato oggetto della domanda; mentre nel caso in esame, di contro, gli atti posti dallo Stato richiedente a sostegno della domanda estradizionale non solo fanno riferimento alla commissione di reati anche nel territorio svizzero, così evidentemente radicandovi, rebus sic stantibus, la sua giurisdizione, ma ipotizzano, al contempo, una serie di condotte delittuose per le quali lo stesso ordinamento italiano, ex art. 9 cod. pen., consente a determinate condizioni la perseguibilità, in tal guisa escludendo la configurabilità della su indicata causa ostativa; e che in ogni caso, l'ipotesi di rifiuto facoltativo di cui all'art. 7, par: 1, della richiamata Convenzione europea, la cui eventuale opposizione, per come' stabilito da questa Suprema Corte (Sez. 6, n. 9119 del 25/01/2012, Topi, Rv. 5 252040, Sez. 6, n. 53176 del 15/11/2018, Calvio, Rv. 274582), non è di competenza dell'Autorità giudiziaria, ma rientra nelle attribuzioni esclusive del Ministro della Giustizia (v. Corte cost., n. 58 del 1997). Quanto alla pendenza nel territorio dello Stato di un procedimento penale nei confronti della persona della quale sia richiesta la consegna, la Suprema Corte ha affermato che non è di ostacolo alla delibazione favorevole dell'autorità giudiziaria italiana, ma può comportare la sospensione dell'esecuzione, che è di competenza del Ministro della Giustizia e non dell'Autorità giudiziaria (arg. ex Sez. 6, n. 33173 del 04/07/2019, Rv. 276478); nel corso della fase di garanzia giurisdizionale, invero, l'Autorità giudiziaria è solo chiamata a risolvere la questione di diritto concernente la legale possibilità dell'estradizione passiva, esulando dalle sue attribuzioni ogni valutazione di opportunità nonché la possibilità di subordinare la concessione dell'estradizione a condizioni, nell'ipotesi in cui l'estradando deve essere giudicato nel territorio del nostro Stato per fatti diversi da quelli oggetto della domanda di estradizione (Sez. 6, n. 9273 del 25/01/2001, Kecap, Rv. 218430); rientra, infatti, nella esclusiva sfera di competenza del Ministro della Giustizia ed attiene alla fase esecutiva dell'estradizione la facoltà, per scelta politico-amministrativa, di rimandare la consegna o di procedere alla consegna temporanea allo Stato richiedente della persona da estradare, concordandone termini e modalità (ex art. 19 Convenzione cit.). 5. Quanto al quarto motivo, va rammentato che solo la pendenza in Italia di un procedimento penale per lo stesso fatto oggetto della richiesta di estradizione vieta di adottare una pronuncia di estradabilità (cfr. Corte cost., sent. n. 58 del 3 marzo 1997). Pendenza da intendersi verificata, secondo un consolidato principio di diritto, quando nei confronti dell'estradando, per lo stesso fatto, è stata esercitata l'azione penale ovvero è stata emessa un'ordinanza applicativa della custodia cautelare (tra tante, Sez. 6, n. 26290 del 28/05/2013, Rv. 256565). A carico dell'estradando, tuttavia, come posto in rilievo dalla Corte territoriale, non è emerso alcun elemento di certezza, allo stato, riguardo alla pendenza in Italia di un procedimento penale per gli stessi fatti per i quali procede l'Autorità giudiziaria svizzera nei termini sopra indicati (il ricorrente deduce infatti la sola pendenza di ""indagini preliminari""). 6. Con riferimento all'ultimo motivo relativo ai gravi indizi di colpevolezza, la Corte di appello ha indicato le evidenze in base alle quali l'autorità giudiziaria svizzera ha ritenuto probabile la commissione dei reati da parte dell'incolpato (le denunce delle persone offese che davano atto delle condotte appropriative ,e 6 truffaldine poste ai loro danni e della sparizione del danaro consegnato all'estradando). Il che veniva a soddisfare il controllo di legalità, demandato alla Corte di appello, sulla domanda estradizionale presentata sulla base della Convenzione europea di estradizione. Secondo un principio già affermato più volte da questa Corte e anche con riferimento alla precedente procedura estradizionale (Sez. 6 n. 7975 del 22/01/2020, § 7 del considerato in diritto), l'Autorità giudiziaria italiana è tenuta infatti ad accertare, con una sommaria delibazione, che la documentazione allegata alla domanda sia in concreto idonea ad evocare, nella prospettiva del sistema processuale dello Stato richiedente, l'esistenza di elementi a carico dell'estradando. Errata è quindi la prospettiva difensiva che le denunce delle persone offese debbano essere trasmesse a corredo della domanda, ipotesi notoriamente non prevista dalla Convenzione europea di estradizione. Quanto poi alla tesi difensiva versata nel ricorso, va rammentato che secondo un principio più volte affermato eventuali prove a discarico possono rilevare ai sensi dell'art. 705, comma 1, cod. proc. pen., purché risultino chiare ed incontrovertibili della innocenza dell'incolpato (Sez. 6, n. 40552 del 25/09/2019, Rv. 277560). Situazione nella specie non ricorrente, dovendo la tesi difensiva essere oggetto di valutazione nella sua sede naturale, ovvero quella del procedimento giudiziario svizzero (considerato viepiù che in sede di audizione davanti alle autorità svizzere nessuna giustificazione o chiarimento sulla sorte dei fondi il ricorrente aveva inteso fornire). 7. Alla stregua di tali rilievi il ricorso deve essere dichiarato inammissibile. Il ricorrente deve, pertanto, essere condannato, ai sensi dell'art. 616 cod. proc. pen., al pagamento delle spese del procedimento. Considerato che non vi è ragione di ritenere che il ricorso sia stato presentato senza ""versare in colpa nella determinazione della causa di inammissibilità"", deve, altresì, disporsi che il ricorrente versi la somma, determinata in via equitativa, di tremila euro, in favore della Cassa delle ammende. La Cancelleria provvederà alle comunicazioni di rito. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro 3.000 in favore della Cassa delle ammende. 7 Il Consigliere/estensore Ersilia Manda alla Cancelleria per gli adempimenti previsti dall'art. 203 disp. att. cod, proc. pen. Così deciso il 30/342021. Il Presidente ) Anna Criscuolo /) / ",17084
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s60@a2021@n45836@tS.clean.pdf,"SENTENZA sul ricorso proposto da Sad Oleksandr, nato in Ucraina il 07/09/1986 avverso la sentenza del 13/07/2021 della Corte di appello di Brescia visti gli atti, il provvedimento denunziato e il ricorso; udita la relazione svolta dal consigliere Ersilia Calvanese; lette le richieste del Pubblico Ministero, in persona del Sostituto Procuratore generale Perla Lori, che ha concluso chiedendo che il ricorso sia dichiarato inammissibile. RITENUTO IN FATTO 1. Con la sentenza in epigrafe indicata, la Corte di appello di Brescia dichiarava la sussistenza delle condizioni per l'estradizione di Oleksandr Sad allo Stato dell'Ucraina che l'aveva richiesta sulla base di un mandato di cattura per reati concernenti sostanze stupefacenti. In particolare, la Corte di appello dava atto che dalla documentazione trasmessa dallo Stato richiedente era emerso un grave quadro indiziario a carico dell'estradando con riferimento ai fatti a lui addebitati del 27 novembre 2013 (segnatamente, la cessione di tre panetti di anfetamina del peso di gr. 0,1249, la Penale Sent. Sez. 6   Num. 45836  Anno 2021Presidente: CRISCUOLO ANNARelatore: CALVANESE ERSILIAData Udienza: 30/11/2021cessione di un panetto di anfetamina del peso di gr. 0,0268, nonché il trasporto di anfetamina) e dell'Il novembre 2013 (la detenzione di 53 sacchetti di plastica contenenti anfetamina del peso di gr. 3, 6124). 2. Avverso la suddetta sentenza ha proposto ricorso per cassazione l'interessato, denunciando, a mezzo di difensore, i motivi di seguito enunciati nei limiti di cui all'art. 173 disp. att. cod. proc. pen. 2.1. Violazione di legge in relazione agli artt. 700 e 705 cod. proc. pen. e vizio di motivazione; violazione di legge in relazione agli artt. 157, 160 cod. pen. e 10 Convenzione europea di estradizione e alla prescrizione del reato. La Corte di appello non ha effettuato un'autonoma valutazione del compendio accusatorio fornito dalle autorità ucraine, essendosi limitata a poche e laconiche righe. Andava esaminata anche la questione della doppia incriminazione, visto che i fatti riguardavano modici quantitativi di sostanza stupefacente e una rudimentale organizzazione. Il che implicava la loro qualificazione ai sensi dell'art. 73, comma 5, d.P.R. n. 309 del 1990 con conseguente decorso del termine di prescrizione (maturata in Italia al più tardi nel marzo 2021) e difetto del presupposto convenzionale per la concessione dell'estradizione (reato punito con una pena minima edittale di un anno). 2.2. Vizio di motivazione in relazione al rispetto da parte dell'Ucraina dei diritti fondamentali dell'estradando e del trattamento carcerario riservato allo stesso. La motivazione della sentenza impugnata sui rilievi sollevati dalla difesa sulla situazione carceraria in Ucraina non è corretta, posto che è intervenuta la sentenza-pilota del 30 gennaio 2020 della Corte EDU che ha ravvisato, sulla base di numerosi rapporti stilati da organismi del Consiglio d'Europa, l'esistenza di un problema strutturale e persistente in detto Stato concernente il sistema carcerario. Il che imponeva alla Corte di appello di adottare il regime di protezione già prefigurato da molte sentenze di legittimità. CONSIDERATO IN DIRITTO 1. Il ricorso è fondato nei termini che sono di seguito illustrati, dovendo per il resto essere rigettato. 2. Il primo motivo articola questioni non fondate e in parte anche irrilevanti. 2.1. Quanto alla dedotta prescrizione dei reati, va rammentato che sia l'Italia che lo Stato ucraino hanno ratificato il quarto Protocollo del 20 settembre 2012 (ETS n. 212) aggiuntivo alla Convenzione europea di estradizione (ETS n. 24), che 2 è entrato in vigore per entrambi gli Stati il primo dicembre 2019 e che, come prevede l'art. 11, è applicabile alle domande ricevute (come quella in esame) dopo la sua entrata in vigore tra le Parti interessate. Tale protocollo all'art. 1 ha modificato l'art. 10 della Convenzione europea di estradizione, nel senso di escludere la rilevanza, ai fini del rifiuto dell'estradizione, della prescrizione del reato secondo la legge dello Stato richiesto, fatto salvo il caso (nella specie, non ricorrente) in cui detto Stato abbia giurisdizione sul reato oggetto della domanda di estradizione (in tal senso è la riserva apposta dall'Italia). Quindi, la qualificazione dei fatti per i quali è chiesta l'estradizione ai sensi dell'art. 73, comma 5, d.P.R. n. 309 del 1990 è questione ai fini del rifiuto dell'estradizione priva di rilievo. Parimenti è erronea l'altra conseguenza che il ricorrente intende trarre da detta riqualificazione. L'art. 2 della Convenzione europea di estradizione identifica i reati ""estradabili"" in base alla cornice edittale, stabilendo che deve trattarsi di fatti che le leggi della Parte richiedente e della Parte richiesta puniscono con una pena o con una misura di sicurezza privative della libertà «di un massimo di almeno un anno o con una pena più severa» (nel testo ufficiale inglese: «for a maximum per/od of at least one year or by a more severe penalty»). Quindi viene in considerazione, per l'Italia, la cornice edittale massima della pena e non quella minima, come ha sostenuto invece il ricorrente (cfr. Sez. 6, n. 17406 del 18/04/2012, Rv. 252505). 2.2. Immune da censure, in quanto congrua e priva di vizi rilevabili in questa sede, è la motivazione sui gravi indizi di colpevolezza. La sentenza si è infatti attenuta ai principi più volte affermati in sede di legittimità con riferimento alla Convenzione europea di estrazione (tra le tante, Sez. 6, n. 9758 del 30/01/2014; Rv. 258810; Sez. 6, n. 16287 del 19/04/2011, Rv. 249648), indicando puntualmente le ragioni in base alle quali lo Stato richiedente ha ritenuto probabile la commissione dei reati ascritti da parte dell'incolpato (in tal senso deponevano le plurime evidenze raccolte a suo carico e non da ultimo anche la stessa confessione del ricorrente). 3. Il secondo motivo è invece fondato. La Corte di appello ha definito ""generici"" gli elementi dedotti dalla difesa con riferimento alla situazione carceraria in Ucraina. Orbene, questa Corte ha più volte affermato che è onere della persona richiesta in estradizione allegare alla Corte di appello elementi oggettivi, precisi, attendibili e aggiornati in merito alle condizioni di detenzione vigenti nello Stato richiedente, idonei a fondare il timore che la sua estradizione preluda a un 3 trattamento incompatibile con i diritti fondamentali della persona (Sez. 6, n. 11492 del 14/02/2019, Rv. 275166; Sez. 6, n. 22827 del 26/04/2016, Rv. 267066). Tale onere di allegazione intende evitare che la questione del trattamento carcerario nello Stato di emissione sia introdotto dalla difesa nella procedura di estradizione in modo meramente esplorativo e generico. Non fa velo a tale conclusione quanto affermato da questa Corte con la sentenza n. 22818 del 2020 (Sez. 6, n. 22818 del 23/07/2020, Rv. 279567): con tale arresto è stata censurata la omessa valutazione da parte della Corte di appello della affidabilità di fonti informative, pur sempre allegate dalla difesa del consegnando, in relazione alle problematiche carcerarie dello Stato richiedente già note ed ufficiali. Venendo al caso in esame, va osservato che, pur a fronte di allegazioni difensive non esaustive e specifiche, la criticità del sistema carcerario dello Stato di emissione costituiva una situazione obiettiva rilevata non solo da decisioni di organismi giudiziari sovranazionali, ma anche da decisioni di legittimità. In tale evenienza questa Corte ha affermato (Sez. 6, n. 8529 del 13/01/2017, Rv. 269201) che è compito della Corte di appello verificare, a norma dell'art. 705 cod. proc. pen., la presenza di cause ostative all'estradizione e segnatamente la sussistenza del pericolo concreto di sottoposizione dell'estradando a trattamenti inumani o degradanti nello Stato richiedente. Con riferimento all'Ucraina, questa Corte si è pronunciata di recente (Sez. 6, n. 28831 del 01/10/2020, Sak Denis, non mass.) rilevando l'esistenza di gravi carenze nel sistema carcerario di tale Paese: in particolare la Corte EDU, con sentenza del 30 gennaio 2020 (caso Sukachov c. Ucraina, ricorso n. 14057/17), divenuta definitiva il 30 maggio 2020, ha emesso un giudizio-pilota nei confronti dell'Ucraina, avendo riscontrato un problema strutturale e persistente nel sistema carcerario di tale Stato (sovraffollamento e condizioni carcerarie altrimenti inadeguate), assegnando 18 mesi a far data dal 30 maggio 2020 per correggere le criticità rilevate. Dal sito della Consiglio d'Europa, dedicato all'esecuzione delle sentenze della Corte EDU (www.hudoc.exec.coe.int), risulta che alla data dell'ultima sessione del Comitato dei Ministri del giugno 2021 l'Ucraina, nonostante l'avvicinarsi della scadenza del termine imposto, non aveva affatto risolto le problematiche strutturali riscontrate. In questa prospettiva, deve ritenersi quindi ancora attuale il rischio della sottoposizione del ricorrente a trattamenti inumani o degradanti nello Stato richiedente. Ne consegue che la sentenza impugnata deve essere annullata affinché ta Corte di appello riesamini la suddetta questione, acquisendo dallo Stato 4 Il Consigliere g_sLitensore Il Pr Ersilia Calvanes Ann richiedente le informazioni necessarie e dettagliate sul tipo di trattamento carcerario cui sarebbe specificamente sottoposto il ricorrente, così da accertare con un'indagine mirata e ""individualizzante"" la sussistenza di un pericolo concreto di sottoposizione del ricorrente a trattamenti in violazione dell'art. 3 CEDU (in tal senso Sez. 6, n. 22818 del 23/07/20.20, Rv. 279567; Sez. 6, n. 28822 del 28/06/2016, Rv. 268109). Per il resto il ricorso va rigettato. La Cancelleria procederà agli adempimenti di rito. P.Q.M. Annulla la sentenza impugnata limitatamente all'omesso accertamento delle condizioni di detenzione nello Stato richiedente e rinvia per nuovo giudizio sul punto ad altra Sezione della Corte di appello di Brescia. Rigetta nel resto il ricorso. Manda alla Cancelleria per gli adempimenti previsti dall'art. 203 disp. att. cod. proc. pen. Così deciso il 30/34/2021. ",10111
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s60@a2021@n45835@tS.clean.pdf,"SENTENZA sulla richiesta di restituzione nel termine proposta da Kasmi Ylli, nato in Albania il 13/10/1968 In relazione alla sentenza del 01/10/2007 della Corte di appello di Genova visti gli atti, il provvedimento denunziato e il ricorso; udita la relazione svolta dal consigliere Ersilia Calvanese; lette le richieste del Pubblico Ministero, in persona del Sostituto Procuratore generale Pietro Gaeta, che ha concluso chiedendo la trasmissione degli atti alla Corte di appello di Genova per competenza. RITENUTO IN FATTO E CONSDEFtATO IN DIRITTO 1. Rilevato che la Corte di appello di Genova trasmetteva alla Corte di cassazione per competenza l'istanza, depositata il 19 marzo 2019 presso la Cancelleria della Corte di appello di Genova dai difensori di Ylli Kasmi, con la quale chiedevano che questi venisse rimesso in termini, ai sensi dell'art. 175, comma 2, cod. proc. pen. (nella versione ancora applicabile ai sensi dell'art. 15-bis I. n. 67 del 2014) per proporre impugnazione avverso la sentenza emessa dalla medesima Corte di appello il primo ottobre 2007, divenuta irrevocabile il 13 marzo 2008. Penale Sent. Sez. 6   Num. 45835  Anno 2021Presidente: CRISCUOLO ANNARelatore: CALVANESE ERSILIAData Udienza: 30/11/2021Il Presi ente Anna Cr cuoio Rilevato che con l'istanza si fa presente che Ylli Kasmi è stato giudicato in contumacia senza aver avuto conoscenza del procedimento e dei relativi provvedimenti, che è stato espulso dal territorio dello Stato e poi detenuto ininterrottamente in Albania fin dal 2001 e che ha ricevuto notizia del procedimento a suo carico soltanto a seguito della sua estradizione dalla Macedonia (ovvero con la consegna avvenuta il 20 febbraio 2019) per un cumulo di pene che aveva ad oggetto anche quella inflitta con la sentenza in esame; che l'istante ignora come siano state effettuate le notificazioni a lui dirette e come sia stato difeso (di fiducia o d'ufficio) e che la difesa non ha potuto accedere al fascicolo nel termine previsto per la proposizione della richiesta, riservandosi di rappresentare le circostanze di fatto, una volta presa cognizione degli atti. 2. Considerato che l'istanza è inammissibile, in quanto è del tutto generica sulla dedotta mancata conoscenza del provvedimento, finendo per essere meramente esplorativa, e le denunciate difficoltà di consultare gli atti del procedimento non risultano dimostrate per l'intero periodo compreso tra la data in cui l'imputato è venuto conoscenza della sentenza pronunciata nei suoi confronti e la scadenza del termine di decadenza, oltre a non rilevare atteso che la decisione deve essere assunta su istanza dell'interessato, che deve provvedere ad allegare gli elementi utili ai fini della richiesta restituzione (Sez. 5, n. 416 del 03/12/2019, Rv. 278551) (elementi che, per inciso, non risultano neppure in seguito allegati). P.Q.M. Dichiara inammissibile l'istanza. Così deciso il 30 1/2021. / / / Il Consigli re estensore Ersili C vanese ",2957
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s60@a2021@n47224@tS.clean.pdf,"SENTENZA sul ricorso proposto da Farjallah Hamdi, nato in Tunisia il 17 agosto 1983 avverso la sentenza della Corte di appello di Ancona del 17 ottobre 2019 visti gli atti, il provvedimento impugnato e il ricorso; udita la relazione svolta dal consigliere Benedetto Paternò Raddusa; letta la requisitoria del Pubblico Ministero, in persona del Procuratore generale Luigi Orsi, che ha concluso per l'annullamento della sentenza impugnata con rinvio per nuovo giudizio RITENUTO IN FATTO 1.Farjallah Hamdí, tramite.-  il difensore di fiducia, impugna la sentenza descritta in epigrafe con la quale è stata confermata la condanna del predetto alla pena ritenuta di giustizia, applicata in suo danno dal Tribunale di Macerata in esito Penale Sent. Sez. 6   Num. 47224  Anno 2021Presidente: FIDELBO GIORGIORelatore: PATERNO' RADDUSA BENEDETTOData Udienza: 26/11/2021a giudizio abbreviato, alla luce della ritenuta responsabilità per il reato di cui all'art 73 comma 5 d.P.R. n. 309 del 1990 allo stesso ascritto. 2.Lamenta la difesa violazione degli artt. 178, comma 1, lettera c) e 179, comma 1, cod. proc. pen. atteso che il decreto di citazione in giudizio in grado di appello sarebbe stato notificato non al difensore dell'imputato ( avvocato Matraxia, che ebbe ad assisterlo in primo grado e poi a redigere l'appello) ma ad altro precedente difensore (avvocato Biasco), già revocato in primo grado. Da qui la violazione addotta. CONSIDERATO IN DIRITTO 1. Il ricorso è fondato e impone l'annullamento della sentenza impugnata con rinvio per nuovo giudizio. 2. La disamina degli atti, favorita dalla natura processuale del vizio prospettato, consente di confermare che, come emarginato dal ricorso, sin dal primo grado, il difensore del ricorrente era unicamente l'avvocato Matraxía: oltre al dato formale della intestazione della sentenza di primo grado, ne vale a conferma la nomina in tal senso resa, depositata agli atti del giudizio, datata 15 novembre 2017, contenente anche la revoca di ogni mandato difensivo precedenteii. Emerge, inoltre, che il citato avvocato Matraxia ebbe anche a predisporre e interporre l'appello nell'interesse dell'imputato . Per contro, gli atti introduttivi del giudizio di appello risultano notificati al precedente difensore dell'imputato (anche con riferimento a quest'ultimo, che mai ha provveduto a revocare la pregressa elezione di domicilio presso detto difensore); e ciò malgrado sia l' intestazione relativa all'avviso relativo al decreto di citazione a giudizio come anche la stessa intestazione della sentenza impugnata facciano unico e corretto riferimento all'avvocato Matraxia, mai attinto dalla relativa notifica. 3. Da qui la nullità correttamente prospettata, all'evidenza destinata ad inficiare la decisione impugnata, perchè assunta senza la preventiva rituale istaurazione del contradditorio nei confronti del difensore di fiducia dell'appellante, che non ebbe a prendere parte in alcun modo al relativo giudizio. P.Q.M. Annulla la sentenza impugnata e rinvia per nuovo giudizio alla Corte di appello di Perugia. Così deciso il 26/11/2021. Il Consigliere estensore Il Pr sidente Benedetto Paternò Raddusa Giorgiò Fiql lbo ",3174
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s60@a2021@n47085@tS.clean.pdf,"SENTENZA sul ricorso proposto dal Procuratore della Repubblica presso il Tribunale di Oristano nel procedimento a carico di: Peddio Clelia, nata a Aritzo il 08/06/1957 avverso l'ordinanza del 30/07/2021 del Tribunale di Cagliari; visti gli atti, il provvedimento impugnato ed il ricorso; sentita la relazione svolta dal consigliere Fabrizio D'Arcangelo; lette le richieste del Pubblico Ministero, in persona del Sostituto Procuratore generale Perla Lori, che ha concluso chiedendo il rigetto del ricorso; RITENUTO IN FATTO 1. Con l'ordinanza impugnata il Tribunale di Cagliari ha rigettato l'appello proposto dal Pubblico Ministero presso il Tribunale di Oristano ai sensi dell'art. 310 cod. proc. pen. avverso il rigetto della richiesta di applicazione della misura Penale Sent. Sez. 6   Num. 47085  Anno 2021Presidente: FIDELBO GIORGIORelatore: D'ARCANGELO FABRIZIOData Udienza: 26/11/2021interdittiva della sospensione dall'esercizio di un pubblico ufficio di cui all'art. 289 cod. proc. pen. nei confronti di Clelia Peddio deciso dal Giudice per le indagini preliminari del Tribunale di Oristano. La Peddio, in qualità di medico responsabile del punto vaccinale territoriale presso il poliambulatorio di via Pira in Oristano, è sottoposta ad indagine per plurime condotte di peculato, realizzate in concorso con i colleghi Peppinetto Figus e Salvatorangelo Piredda, medici responsabili del medesimo punto vaccinale, in quanto, avendo per ragioni del proprio ufficio il possesso o, comunque, la disponibilità di fiale del vaccino Pfizer, si sarebbe appropriato di diverse dosi, utilizzandole per vaccinare soggetti diversi (propri parenti e appartenenti alle forze dell'ordine) dagli aventi diritto in quel determinato frangente («fase 1») della campagna vaccinale (e, dunque, dagli operatori sanitari, dai residenti e del personale delle residenze sanitarie assistenziali e degli ultra ottantenni). 2. Il Tribunale di Cagliari, condividendo le valutazioni espresse dal Giudice per le indagini preliminari, ha escluso la gravità indiziaria relativa alle diverse ipotesi di reato configurate dall'accusa, sia per ragioni processuali che di diritto sostanziale. Secondo il Tribunale del riesame sarebbero, infatti, inutilizzabili le sommarie informazioni testimoniali rese dai beneficiari della vaccinazione «irregolare», in quanto, tali soggetti, peraltro congiunti o conoscenti degli indagati, sarebbero stati consapevoli sia del ruolo rivestito da questi ultimi, sia di non avere diritto ad essere vaccinati in quel periodo. Essendo, pertanto, i beneficiari della vaccinazione concorrenti nel reato, per lo meno nella forma del rafforzamento dell'altrui proposito criminoso, avrebbero dovuto essere interrogati con l'ausilio di un difensore ai sensi dell'art. 64 cod. proc. pen. e non già sentiti come persone informate sui fatti; tali dichiarazioni sarebbero, dunque, inutilizzabili ai sensi dell'art. 63, comma 2, cod. proc. pen. Secondo il Tribunale di Cagliari sarebbero stati, inoltre, insussistenti, per lo meno allo stato degli atti, elementi utili a confermare le condotte appropriative e distrattive prospettate dalla Procura ricorrente; gli indagati, infatti, non avrebbero distratto le fiale di vaccino dall'interesse pubblico in quanto non vi era stato un danno alla pubblica amministrazione. La pubblica accusa, infatti, non avrebbe provato che le condotte contestate e le preferenze irregolarmente accordate abbiano cagionato rallentamenti o criticità delle vaccinazioni degli aventi diritto o sulla campagna vaccinale in corso, condotta dagli indagati secondo i programmi e i risultati auspicati. Il Tribunale del riesame ha negato, da ultimo, la stessa attualità del pericolo di recidiva addotto dal pubblico ministero a sostegno dell'adozione del 2 provvedimento interdittivo richiesto, posto che la persona sottoposta ad indagine aveva medio tempore ottenuto di essere esonerata dall'attività di somministrazione dei vaccini, elidendo le condizioni che avevano consentito la realizzazione delle condotte contestate, e che le stesse avevano carattere isolato nella sua attività professionale ed erano state poste in essere da un soggetto incensurato. 3. Il Pubblico Ministero della Repubblica presso il Tribunale di Oristano ricorre avverso il predetto provvedimento e ne chiede l'annullamento, deducendo due motivi e, segnatamente: - la violazione dell'art. 63, comma 2, cod. proc. pen., in relazione agli artt. 110 e 314 cod. proc. pen., non essendovi precisi indizi di reato che consentissero di ipotizzare il concorso dei beneficiari nell'appropriazione delle dosi di vaccino; - la violazione dell'art. 192, comma 1, cod. proc. pen., in relazione all'art. 314 cod. pen., e il vizio di motivazione, in quanto il Tribunale di Cagliari non aveva valutato correttamente gli elementi di prova raccolti a sostegno della configurabilità dei fatti di peculato contestati; non sarebbe, infatti, necessario ad integrare il delitto di peculato che l'appropriazione della cosa da parte del pubblico ufficiale abbia inciso negativamente sul buon funzionamento dell'ufficio, bensì sufficiente solo che la condotta appropriativa abbia leso l'interesse alla legalità, all'imparzialità e al corretto agire della pubblica amministrazione. Rileva, inoltre, il pubblico ministero ricorrente come le dosi di vaccino fossero contingentate per provvedere prioritariamente alle persone estremamente fragili e che nessuna deroga nella scelta dell'ordine dei soggetti cui inoculare il vaccino fosse consentita ai sanitari dalla disciplina vigente; gli indagati, dunque, non avrebbero realizzato con le «vaccinazioni irregolari», peraltro eseguite dal Figus a casa sua, alcun interesse pubblico e anzi avrebbero agito in contrasto con le finalità pubbliche di contrasto della pandemia da Covid-19. 3. Il giudizio di cassazione si è svolto a trattazione scritta, ai sensi dell'art. 23, comma 8, d.l. n. 137 del 2020, conv. dalla legge n. 176 del 2020. Con requisitoria e conclusioni scritte del 9 novembre 2021 il Procuratore generale ha chiesto il rigetto del ricorso. CONSIDERATO IN DIRITTO 1. Il ricorso deve essere dichiarato inammissibile per carenza di interesse. 3 2. Il Pubblico Ministero ricorrente ha, infatti, censurato esclusivamente le statuizioni del Tribunale del riesame di Cagliari in punto di gravi indizi di colpevolezza, ancorché il rigetto dell'appello proposto ai sensi dell'art. 310 cod. proc. pen. sia stato motivato anche in ragione dell'assenza di esigenze cautelari concrete e attuali. Questo rilievo non consente al ricorso di superare il vaglio preliminare di ammissibilità. Il ricorso per cassazione promosso dal pubblico ministero avverso l'ordinanza del Tribunale cautelare che ha rigettato l'appello ex art. 310 cod. proc. pen. deve, infatti, essere sostenuto da un concreto interesse, richiesto dall'art. 568, comma 4, cod. proc. pen. quale condizione di ammissibilità di qualsiasi impugnazione: interesse che deve essere correlato agli effetti primari e diretti del provvedimento da impugnare, e che sussiste solo se il mezzo di impugnazione proposto sia idoneo a costituire, attraverso l'eliminazione di un provvedimento pregiudizievole, una situazione pratica più vantaggiosa per l'impugnante rispetto a quella esistente (cfr. Cass., Sez. Un., n. 6624 del 27/19/2011, dep. 17/02/2012, Marinaj, Rv. 251693). Del resto l'unico interesse che il pubblico ministero può perseguire, in sede cautelare, ha ad oggetto il mantenimento, la modifica o l'imposizione di una misura cautelare (Sez. 5, n. 46151 del 15/10/2003, P.m. in proc. Acunzo, Rv. 227860). Né, d'altra parte, il pubblico ministero ha un interesse contrario a quello dell'indagato circa ""accertamento della legittimità (o illegittimità) dell'ordinanza del tribunale del riesame per mezzo di una decisione irrevocabile idonea a fondare, ex art. 314, comma 2, cod. proc. pen., la tutela risarcitoria per la ingiusta detenzione, e in funzione preclusiva della stessa tutela risarcitoria. Infatti, la legittimazione sostanziale passiva in ordine a tale rapporto non compete al pubblico ministero ma allo Stato, in un giudizio contenzioso nel quale l'inquirente è organo obbligatoriamente interveniente, titolare di un diritto di impugnazione connesso al particolare aspetto pubblicistico della controversia, ma avulso da una situazione di diritto sostanziale spettante solo alla Stato nel suo complesso (Sez. 6, n. 2386 del 24/06/1998, Rv. 212898). 3. E', pertanto, inammissibile, per difetto di interesse, il ricorso per cassazione del pubblico ministero, proposto nei confronti dell'ordinanza di reiezione dell'appello avverso il provvedimento di rigetto della richiesta di misura cautelare, con cui lo stesso, senza nulla prospettare in ordine alle esigenze cautelari, si limiti a contestare unicamente il mancato riconoscimento della sussistenza dei gravi indizi di colpevolezza, atteso che l'accoglimento del gravame in ordine a tale profilo non potrebbe comunque condurre all'applicazione della misura e, quindi, sarebbe privo di alcun risultato pratico vantaggioso per 4 'I Il Presidente Giorgio Fidelbo r ji  Il Consigliere estensore Fabrizio D'Arcangelo l'impugnante (ex plurimis: Sez. 3, n. 13284 del 25/02/2021, Pmt. c. Acanfora, Rv. 281010-01; Sez. 6, n. 12228 del 30/10/2018, dep. 2019, Pmt. c. De Gasparis, Rv. 276375). 4. Alla stregua di tali rilievi il ricorso deve essere dichiarato inammissibile. P.Q.M. Dichiara inammissibile il ricorso. Così deciso il 26/11/2021. ",9471
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s10@a2021@n46238@tS.clean.pdf,"SENTENZA sul ricorso proposto da: TONDO PIETRO nato a FRIEDEBERG( GERMANIA) il 05/01/1971 avverso l'ordinanza del 31/03/2021 della CORTE APPELLO di LECCE udita la relazione svolta dal Consigliere ENRICO GIUSEPPE SANDRINI; lette le conclusioni del PG G. Pratola che ha chiesto che il ricorso sia dichiarato inammissibile Ci? Penale Sent. Sez. 1   Num. 46238  Anno 2021Presidente: ZAZA CARLORelatore: SANDRINI ENRICO GIUSEPPEData Udienza: 26/11/2021RITENUTO IN FATI-0 1. Con istanza ex art. 671 cod.proc.pen. Tondo Pietro aveva chiesto l'applicazione della disciplina del reato continuato in sede esecutiva con riguardo ai fatti giudicati con due distinte sentenze, l'una emessa dal GIP del Tribunale di Taranto di condanna per la detenzione illecita ex art. 73 comma 1 DPR n. 309 del 1990 di 50 grammi circa di cocaina di cui il Tondo era stato rinvenuto in possesso a bordo della sua autovettura in occasione di un controllo in agro di Manduria, e l'altra emessa dalla Corte d'appello di Lecce, di condanna per il reato di cui all'art. 416 bis cod.pen. in qualità di partecipe del clan Stranieri, al quale il Tondo contribuiva ad assicurare i proventi dell'attività estorsiva in danno di Vito Alfonso, nonché per alcune cessioni di stupefacente a Vito Alfonso e Russo Fernando ritenute di lieve entità e unificate in continuazione col reato associativo in sede di cognizione. 2. La Corte d'appello di Lecce, in funzione di giudice dell'esecuzione, con l'ordinanza in epigrafe, ha rigettato l'istanza, ritenendo che l'eterogeneità dei fatti, commessi in luoghi e tempi diversi con un differente modus operandi, impedisse di ricondurli all'esecuzione di un unico, originario, disegno criminoso, tenuto anche conto che al Tondo non era stato riconosciuto alcun ruolo collegato allo spaccio di stupefacenti nell'ambito del sodalizio mafioso di appartenenza; la mera commissione di una pluralità di illeciti penali, diversificati nell'obbiettivo e tra loro indipendenti, doveva ritenersi esclusivamente significativa di una scelta di vita genericamente fondata sul delitto. 3. Ricorre per cassazione Tondo Pietro, a mezzo del difensore, deducendo con unico motivo violazione dell'art. 81 cod.pen. e vizio di motivazione dell'ordinanza impugnata. Il ricorrente, premesso che i fatti giudicati con le due sentenze di condanna risultavano tutti commessi in Manduria a una distanza di soli due mesi, gli uni (costituiti da violazioni degli artt. 416 bis e 629 cod.pen., 73 DPR 309/90) nel marzo 2010 e l'altro (violazione dell'art. 73 DPR 309/90) il 22.05.2010, rilevava che il ristretto lasso temporale, la connessione spaziale, l'offesa del medesimo bene giuridico e la comune finalità di profitto delle condotte costituivano tutti indici rivelatori della continuazione alla stregua della giurisprudenza di questa Corte; nel caso di specie, la violazione dell'art. 73 DPR 309/90 giudicata dal GIP del Tribunale di Taranto si collocava nello stesso torno di tempo delle analoghe violazioni della disciplina degli stupefacenti giudicate dalla Corte d'appello di Lecce e già unificate fra loro ex art. 81 cpv. cod.pen. in sede di cognizione, così da far ragionevolmente ritenere che anche il fatto commesso in agro di Manduria il 22.05.2010 sarebbe stato ricondotto all'esecuzione del medesimo disegno criminoso se valutato in unico contesto nell'ambito del simultaneus processus. Chiede pertanto l'annullamento dell'ordinanza impugnata. 4. Il Procuratore Generale presso questa Corte ha rassegnato conclusioni scritte, con cui chiede che il ricorso sia dichiarato inammissibile. 5. Il difensore del ricorrente ha inviato memoria di replica con la quale insiste nelle proprie deduzioni. CONSIDERATO IN DIRITTO 1. Il ricorso è fondato nei termini che seguono. 2. Sussiste, invero, il dedotto vizio di motivazione, sotto il profilo della natura illogica e contraddittoria, nella misura in cui l'ordinanza impugnata non si è confrontata adeguatamente col dato oggettivo, emergente dalla sentenze allegate dal ricorrente, per cui le analoghe violazioni dell'art. 73 DPR n. 309 del 1990, per quanto riconducibili all'ipotesi del comma 5 della norma incriminatrice, commesse dal Tondo nello stesso luogo (Manduria) soltanto due mesi prima (nel marzo 2010), sono state unificate in continuazione col reato associativo dal giudice della cognizione nella sentenza pronunciata il 10.11.2014 dalla Corte d'appello di Lecce, mentre la detenzione di un quantitativo non particolarmente rilevante (50 grammi) della medesima sostanza stupefacente (cocaina) accertata in agro di Manduria nel maggio 2010, giudicata dal GIP del Tribunale di Taranto, non è stata ricondotta in sede esecutiva all'attuazione di un medesimo disegno criminoso sul presupposto dell'assenza, nel contesto associativo, di un ruolo del Tondo collegato allo spaccio di stupefacenti, che è stato invece - all'evidenza - riconosciuto in sede di cognizione con riguardo alle pregresse condotte illecite. 3. Sotto tale assorbente profilo l'ordinanza gravata deve perciò essere annullata, con rinvio alla medesima Corte territoriale (in diversa composizione: Corte Cost. n. 183 del 2013) per un nuovo giudizio, libero negli esiti, ma che dovrà dare adeguato conto delle ragioni per cui l'episodio del 22.05.2010 si differenzi in modo qualificato, agli effetti dell'art. 81 capoverso cod.pen., dalle precedenti violazioni della stessa disposizione di legge unificate in continuazione col reato associativo e con la fattispecie estorsiva. P.Q.M. Annulla l'ordinanza impugnata con rinvio per nuovo giudizio alla Corte di appello di Lecce. Così deciso in data 26 novembre 2021 ",5615
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s10@a2021@n46237@tS.clean.pdf,"SENTENZA sul ricorso proposto da: NWABANNE EMMANUEL nato il 02/02/1962 avverso l'ordinanza del 27/01/2021 del GIP TRIBUNALE di PERUGIA udita la relazione svolta dal Consigliere ENRICO GIUSEPPE SANDRINI; lette le conclusioni del PG M. Dall'Olio che ha chiesto l'annullamento con rinvio dell'ordinanza impugnata con riguardo all'inammissibilità della rideterminazione della pena e il rigetto del ricorso nel resto Penale Sent. Sez. 1   Num. 46237  Anno 2021Presidente: ZAZA CARLORelatore: SANDRINI ENRICO GIUSEPPEData Udienza: 26/11/2021RITENUTO IN FATTO 1. Con l'ordinanza in epigrafe il GIP del Tribunale di Perugia, in funzione di giudice dell'esecuzione, ha dichiarato inammissibile l'istanza di rideterminazione della pena formulata da Nwabanne Emmanuel con riguardo alle condanne pronunciate nei suoi confronti con le sentenze irrevocabili emesse dal GIP del medesimo Tribunale il 22.06.1998 (anni 4 di reclusione e £ 24.000.000 di multa) e il 31.03.2004 (anni 5 mesi 4 di reclusione e £ 20.000.000 di multa) per altrettante violazioni dell'art. 73 DPR n. 309 del 1990, rigettando la contestuale istanza di unificazione dei fatti ivi giudicati sotto il vincolo della continuazione ex artt. 81 cpv. cod.pen. e 671 cod.proc.pen. Il GIP riteneva manifestamente infondata la richiesta di applicazione al caso di specie del portato della sentenza della Corte costituzionale n. 40 del 2019, che ha dichiarato illegittima la norma di cui all'articolo 73 comma 1 DPR n. 309 del 1990 - nel testo ripristinato a seguito del precedente intervento della Consulta sulla medesima norma come modificata dagli artt. 4-bis e 4-vicies ter del D.L. n. 272 del 2005, convertito nella legge n. 49 del 2006, di cui alla sentenza n. 32 del 2014 - nella parte in cui in cui prevedeva la pena minima edittale della reclusione nella misura di otto anni anziché di sei anni; e ciò in quanto i fatti giudicati erano stati commessi prima dell'introduzione del D.L. n. 272 del 2005 e delle successive modifiche ai limiti edittali di pena dei commi 1 e 5 dell'art. 73 citato (in particolare introdotte dal D.L. n. 36 del 2014 convertito nella legge n. 79 del 2014, che aveva ridotto ad anni 4 di reclusione il massimo della pena edittale per i fatti di lieve entità) che avevano giustificato la pronuncia adeguatrice della Consulta. L'istanza ex art. 671 cod.proc.pen. è stata invece rigettata in quanto l'intervallo temporale di oltre cinque anni, che separava l'epoca di commissione delle violazioni, e la sottoposizione del condannato, nel periodo intermedio, a lunghe detenzioni carcerarie per fatti commessi nell'ambito dello stesso, non consentivano di ricondurle all'esecuzione di un medesimo disegno criminoso, costituendo piuttosto manifestazione della proclività a delinquere del soggetto. 2. Ricorre per cassazione Nwabanne Emmanuel, a mezzo del difensore, deducendo due motivi di doglianza. 2.1. Col primo motivo, il ricorrente lamenta violazione dell'art. 30 commi 3 e 4 legge n. 87 del 1953, con riguardo alla declaratoria di inammissibilità dell'istanza di rideterminazione della pena, rilevando che le sentenze di condanna erano state pronunciate nel vigore di una forbice edittale, per i fatti puniti dall'art. 73 comma 1 DPR n. 309 del 1990, che andava da 8 a 20 anni di reclusione, successivamente dichiarata incostituzionale nel limite minimo, che era stato ridotto a 6 anni, con conseguente necessità di rideterminare la pena in modo da ricondurla a legalità. 2.2. Col secondo motivo il ricorrente lamenta la manifesta illogicità della motivazione con cui l'ordinanza impugnata aveva negato l'applicazione della disciplina del reato continuato, ignorando le deduzioni difensive sull'identità di contesto territoriale (Perugia) delle condotte incriminate e del tipo di sostanza stupefacente ceduta (eroina e cocaina), nonché il fatto che le attività illecite si inserivano nell'ambito di molteplici episodi di spaccio commessi nel medesimo arco temporale di cinque anni, in concorso con uno stesso soggetto, nel cui contesto H ricorrente era stato arrestato per il reato associativo di cui all'art. 74 DPR n. 309 del 1990. 3. Il Procuratore Generale presso questa Corte ha rassegnato conclusioni scritte, con cui chiede l'annullamento con rinvio dell'ordinanza impugnata limitatamente alla declaratoria di inammissibilità della richiesta di rideterminazione della pena per effetto della sentenza n. 40 del 2019 della Corte costituzionale. CONSIDERATO IN DIRITTO 1. Il primo motivo di ricorso è fondato e deve essere accolto, per le ragioni e nei termini che seguono. 1.1. La sentenza n. 40 del 2019 della Corte costituzionale, che ha dichiarato l'illegittimità della norma di cui all'art. 73 comma 1 DPR n. 309 del 1990 nella parte in cui prevedeva la pena minima edittale della reclusione nella misura di otto anni anziché di sei anni, è intervenuta sul testo originario della norma, vigente all'epoca di commissione delle violazioni per le quali il ricorrente è stato condannato con le due sentenze di cui ha chiesto la rideterminazione della pena, ripristinato a seguito della declaratoria di incostituzionalità (pronunciata dalla Consulta con la sentenza n. 32 del 2014) degli artt. 4-bis e 4-vicies ter del D.L. n. 272 del 2005, convertito nella legge n. 49 del 2006, che aveva equiparato il trattamento sanzionatorio previsto per le droghe cd. leggere a quello delle droghe cd. pesanti, riducendo nel contempo il minimo della pena detentiva per i fatti riguardanti entrambe le tipologie di sostanze stupefacenti ad anni sei, in luogo di quello di anni otto originariamente stabilito per le droghe pesanti. Da ciò consegue che l'illegalità patologica della norma sanzionatoria, che è stata emendata dalla Consulta mediante la riduzione a sei anni di reclusione del minimo della pena edittale, deve retroagire al momento della sua introduzione nell'ordinamento, senza che su di essa possa incidere la vicenda modificativa derivante da un intervento normativo - quello di cui ai citati artt. 4-bis e 4-vicies ter D.L. n. 272 del 2005 - a sua volta dichiarato incostituzionale e perciò travolto e invalidato ab origine dalla sopravvenienza della sentenza n. 32 del 2014, sempre che, naturalmente, il rapporto esecutivo non si sia nel frattempo 2 completamente esaurito per effetto dell'integrale espiazione della pena (Sez. U n. 42858 del 29/05/2014, Rv. 260697, Gatto). A maggior ragione non possono incidere sulla portata applicativa, nel tempo, degli effetti della sentenza n. 40 del 2019 e sulla conseguente esigenza di ricondurre a legalità la pena (non ancora interamente espiata) commisurata a una cornice edittale dichiarata illegittima come quella sancita dal testo originario dell'art. 73 comma 1 DPR n. 309 del 1990, le modifiche legislative apportate a una norma - quella del comma 5 del medesimo art. 73, regolante i fatti di lieve entità - che non è stata attinta dall'ultimo intervento della Consulta. L'evocazione, nella motivazione della sentenza n. 40 del 2019, delle sopravvenienze normative di cui agli artt. 2, comma 1 lettera a), D.L. n. 146 del 2013, convertito nella legge n. 10 del 2014, e 1, comma 24-ter lettera a), D.L. n. 36 del 2014, convertito nella legge n. 79 del 2014, che hanno ridefinito la fattispecie di cui al comma 5 dell'art. 73 DPR n. 309 del 1990 (trasformando la circostanza attenuante del fatto di lieve entità in fattispecie autonoma di reato e rimodulandone i limiti della pena edittale), quali momenti sintomatici della frattura progressivamente approfonditasi rispetto al trattamento sanzionatorio dei fatti di non lieve entità puniti dal comma 1 del medesimo art. 73, deve intendersi riferita all'attualità e all'indifferibilità dell'intervento operato dalla Consulta, a fronte dell'inerzia mantenuta dal legislatore, sulla forbice edittale della pena prevista per i ridetti fatti, ma non può essere valorizzata - come ha fatto il giudice dell'esecuzione nell'ordinanza qui impugnata - agli effetti di limitare la retroazione della pronuncia di incostituzionalità ai soli fatti commessi in epoca successiva all'entrata in vigore del D.L. n. 272 del 2005, convertito nella legge n. 49 del 2006; deve anzi rilevarsi, mutuando sul punto la terminologia della Consulta, come la pena di sei anni di reclusione fosse stata individuata quale sanzione adeguata ai ""fatti di confine"" (tra i commi 1 e 5 dell'art. 73) riguardanti le droghe pesanti anche dal testo previgente - antecedente la sopravvenienza del D.L. n. 272 del 2005 - del comma 5, che stabiliva in misura corrispondente la sanzione edittale massima per i fatti lievi, realizzando già allora un'evidente distonia, approfonditasi nel tempo, con la soglia inferiore della pena detentiva (otto anni) prevista per i fatti meno gravi ricadenti nel comma 1. 1.2. La pena irrogata dal giudice della cognizione in base alla disciplina dichiarata incostituzionale deve perciò essere ricondotta a legalità in conformità alla cornice edittale risultante dalla citata sentenza n. 40 del 2019, senza che a ciò sia di ostacolo il giudicato formatosi prima della pronuncia della Consulta, in forza del potere di intervento attribuito al giudice dell'esecuzione dall'art. 30 della legge n. 87 del 1953, che consente di invalidare parzialmente (quoad poenam) il titolo esecutivo senza produrre un'efficacia risolutiva della sentenza di condanna j 3 divenuta irrevocabile (Sez. Un. n. 42858 del 29/05/2014, Gatto). L'ordinanza impugnata deve dunque essere annullata con rinvio al GIP del Tribunale di Perugia, in funzione di giudice dell'esecuzione, che procederà alla rinnovazione della valutazione sanzionatoria da effettuarsi, entro la forbice edittale compresa tra il minimo di sei anni e il massimo di venti anni di reclusione, alla stregua dei criteri previsti dagli artt. 132 e 133 cod.pen. (Sez. 1 n. 3281 del 12/11/2019, dep. 2020, Rv. 278173), facendo applicazione del principio affermato da questa Corte per cui la patologica alterazione della commisurazione finale della pena, determinata in base alla norma dichiarata incostituzionale, può essere esclusa soltanto quando la pena irrogata in sede di cognizione sia stata determinata nel massimo edittale o in misura prossima ad esso (Sez. 1 n. 2036 del 11/12/2019, dep. 2020, Rv. 278198). Detta valutazione, peraltro, dovrà necessariamente essere preceduta dalla ricognizione della perdurante esecuzione o eseguibilità della pena detentiva inflitta al ricorrente con le due sentenze oggetto dell'istanza di rideterminazione della pena: il limite dell'insensibilità del giudicato di condanna alla situazione determinata dalla sopravvenuta declaratoria di illegittimità costituzionale della norma penale sanzionatoria deve infatti essere individuato nella non reversibilità degli effetti, dovendo intendersi per tali quelli che non possono essere rimossi perché interamente consumati, come si verifica quando il condannato abbia già scontato per intero la pena detentiva o questa sia comunque estinta, nel qual caso l'avvenuta consumazione del rapporto esecutivo e l'esaurimento dei suoi effetti preclude la rideterminazione del trattamento sanzionatorio. 2. E' invece infondato il secondo motivo di ricorso, avendo l'ordinanza impugnata escluso la riconducibilità dei fatti giudicati con le due sentenze di condanna all'esecuzione di un medesimo, originario, disegno criminoso sulla scorta di una puntuale e congrua motivazione, immune da vizi logici, che, in quanto integrante un tipico giudizio di fatto rimesso alla valutazione del giudice di merito, non è sindacabile dalla Corte di legittimità (Sez. 1 n. 12936 del 3/12/2018, dep. 2019, Rv. 275222; Sez. 6 n. 49969 del 21/09/2012, Rv. 254006; Sez. 4 n. 25094 del 13/06/2007, Rv. 237014). P.Q.M. Annulla l'ordinanza impugnata con rinvio per nuovo giudizio al Tribunale di Perugia, Ufficio del giudice delle indagini preliminari. Così deciso in data 26 novembre 2021   ",11865
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s10@a2021@n46235@tS.clean.pdf,"SENTENZA sul ricorso proposto da: TRAPANI GIOVANNI nato a FICARAZZI il 22/05/1956 avverso l'ordinanza del 13/10/2020 della CORTE APPELLO di PALERMO udita la relazione svolta dal Consigliere ENRICO GIUSEPPE SANDRINI; lette le conclusioni del PG T. Epidendio che ha chiesto l'annullamento senza rinvio dell'ordinanza impugnata limitatamente alla pena pecuniaria e che il ricorso sia dichiarato inammissibile nel resto Penale Sent. Sez. 1   Num. 46235  Anno 2021Presidente: ZAZA CARLORelatore: SANDRINI ENRICO GIUSEPPEData Udienza: 26/11/2021RITENUTO IN FATTO 1. Con istanza ex art. 671 cod.proc.pen. Trapani Giovanni aveva chiesto l'applicazione della disciplina del reato continuato in sede esecutiva con riguardo ai fatti oggetto dei seguenti provvedimenti: - sentenza 25.03.2019 della Corte d'appello di Palermo, irrevocabile 1'11.06.2020, di condanna alla pena di anni 8 di reclusione e C 6.000 di multa per il reato di estorsione aggravata ai sensi dell'art. 7 legge n. 203 del 1991; - ordinanza 18.05.2017 della Corte d'appello di Palermo che aveva unificato ex art. 81 cpv. cod.pen. i reati di cui agli artt. 416 bis, 629 cod.pen., 7 legge n. 203 del 1991 oggetto della condanna pronunciata con sentenza irrevocabile del 18.07.2013 dalla medesima Corte territoriale, e il reato di intestazione fittizia di beni per il quale era intervenuta condanna con sentenza irrevocabile del 7.04.2015 della Corte d'appello di Palermo, rideterminando la pena unica complessiva in anni 11 di reclusione. 2. La Corte d'appello di Palermo, in funzione di giudice dell'esecuzione, con l'ordinanza in epigrafe, ha ritenuto sussistente il vincolo della continuazione tra tutti i reati di cui sopra, individuando la violazione più grave ex art. 187 disp.att. cod.proc.pen. nel reato di cui all'art. 416 bis cod.pen per il quale era stata inflitta la pena, al netto della riduzione per il rito abbreviato, di anni 8 di reclusione, sulla quale ha applicato gli aumenti ex art. 81 cpv. cod.pen. nella misura - determinata in ragione della gravità dei fatti, dell'elevata capacità a delinquere ricavabile dal ruolo di spessore svolto dal Trapani nel sodalizio mafioso ""cosa nostra"", dei numerosi e gravi precedenti penali del condannato - di anni 2 di reclusione per l'estorsione aggravata giudicata con la sentenza 18.07.2013 della Corte d'appello di Palermo, di anni 1 di reclusione per il reato di intestazione fittizia di beni giudicato con la sentenza 7.04.2015 della Corte d'appello di Palermo, di anni 3 di reclusione e C 2.000 di multa per l'estorsione aggravata giudicata con la sentenza 25.03.2019 della Corte d'appello di Palermo, per una pena complessiva finale di anni 14 di reclusione e C 2.000 di multa. 3. Ricorre per cassazione Trapani Giovanni, a mezzo del difensore, deducendo due motivi di doglianza. 3.1. Col primo motivo, il ricorrente lamenta violazione di legge e vizio di motivazione, in relazione agli artt. 81 co. 2 cod.pen., 125 e 671 cod.proc.pen., con riguardo al calcolo errato dell'aumento di pena per la continuazione; si duole, in particolare, della natura sproporzionata dell'aumento determinato, nella misura di anni 3 di reclusione E C 2.000 di multa (al netto della riduzione per il rito abbreviato), per l'estorsione aggravata giudicata con la sentenza 25.03.2019 della Corte d'appello di Palermo, specie se rapportato alla misura della pena invece determinata (anni 2 di reclusione, anche in questo caso al netto della 1 riduzione per il rito abbreviato) per l'estorsione aggravata oggetto della sentenza 18.07.2013 della medesima Corte, senza alcuna spiegazione delle ragioni per cui l'una era stata ritenuta più grave dell'altra, nonostante dal confronto tra le rispettive imputazioni risultasse che il fatto giudicato il 18.07.2013 fosse stato perpetrato ininterrottamente per più di tre anni (dal 3.08.2005 al 9.09.2008) ed avesse avuto per unico protagonista il Trapani che aveva imposto alla vittima un oneroso esborso continuativo, mentre il fatto giudicato il 25.03.2019 riguardava un episodio temporalmente ristretto, commesso in concorso con altri soggetti in data antecedente al 16.12.2008 e nel quale il Trapani aveva svolto un ruolo marginale e meramente esecutivo di ordini altrui; minimi, del resto, erano stati gli aumenti di pena applicati, sempre in sede esecutiva, dalla Corte d'appello di Palermo per i reati già unificati con ordinanza 18.05.2017. 3.2. Col secondo motivo, il ricorrente deduce violazione di legge e vizio di motivazione, in relazione agli artt. 76 e 81 comma 2 cod.pen., 125 e 671 cod.proc.pen., con riguardo all'erronea applicazione, a titolo di aumento sulla pena (solo) detentiva inflitta per il reato più grave, di una pena congiunta detentiva e pecuniaria, in contrasto coi principi affermati in materia dalla Sezioni Unite di questa Corte. 4. Il Procuratore Generale presso questa Corte ha rassegnato conclusioni scritte, con cui chiede l'annullamento senza rinvio dell'ordinanza impugnata limitatamente alla parte in cui ha determinato la pena di euro 2.000 di multa, e la declaratoria di inammissibilità nel resto. CONSIDERATO IN DIRITTO 1. Il primo motivo di ricorso non supera la soglia dell'ammissibilità. L'ordinanza impugnata ha dato adeguato conto delle ragioni della misura degli aumenti di pena applicati per le violazioni individuate come reati-satellite a seguito della disposta unificazione sotto il vincolo della continuazione dei fatti oggetto dell'istanza ex art. 671 cod.proc.pen. formulata dal Trapani. In particolare, risulta logicamente corretta la decisione con cui il giudice dell'esecuzione, una volta individuata ex art. 187 disp.att.cod.proc.pen. la  violazione più grave nella partecipazione associativa ex art. 416 bis cod.pen. (sanzionata in sede di cognizione con la pena di anni otto di reclusione) già unificata in continuazione con le condotte estorsive e di intestazione fittizia di beni oggetto dell'ordinanza ex art. 671 cod.proc.pen. emessa il 18.05.2017 dalla Corte d'appello di Palermo, ha mantenuto invariati per tali ultime violazioni gli aumenti di pena (rispettivamente di anni due e di anni uno di reclusione) già stabiliti in executivis dalla suddetta ordinanza. Quanto all'aumento di anni tre di reclusione e C 2.000 di multa applicato per l'ulteriore condotta estorsiva, aggravata ex art. 7 legge n. 203 del 1991, 2 (fr-) giudicata con la sentenza 25.03.2019 della Corte d'appello di Palermo (che in sede di cognizione aveva irrogato al Trapani la pena di anni otto di reclusione e C 6.000 di multa), sul quale si concentrano le doglianze difensive, non è censurabile la motivazione con cui l'ordinanza gravata ha determinato un aumento della pena detentiva bensì superiore a quello (due anni) dell'estorsione oggetto della sentenza 18.07.2013 della medesima Corte territoriale, ma comunque inferiore alla media della pena irrogabile per tale titolo di reato, nel contesto di un giudizio che ha complessivamente valorizzato la gravità dei fatti, l'elevata capacità a delinquere dimostrata dal condannato con riguardo al ruolo di spessore svolto in seno al sodalizio mafioso, nonché i suoi numerosi e gravi precedenti penali. Il giudice dell'esecuzione, nel procedere alla rideterminazione del trattamento sanzionatorio per effetto dell'applicazione della disciplina del reato continuato, è certamente legittimato a quantificare un aumento di pena per i reati satellite in misura superiore a quello fissato in altro provvedimento precedentemente adottato in sede esecutiva, in quanto la sua discrezionalità incontra un limite solo con riferimento alla valutazione effettuata in sede di cognizione, rispetto alla quale si è formato il giudicato in favore del condannato (Sez. 1 n. 28135 del 28/05/2021, Rv. 281678); il relativo obbligo motivazionale, che non è limitato all'individuazione della pena-base ma si estende all'entità degli aumenti per i reati satellite ex art. 81 secondo comma cod.pen. in modo da rendere possibile il controllo del percorso logico seguito (Sez. 1 n. 800 del 7/10/2020, dep. 2021, Rv. 280216), è tuttavia destinato a mitigarsi in relazione alla misura dell'incremento di pena in concreto applicato, nel senso che una specifica motivazione è necessaria quando il singolo aumento si ponga al di sopra della media di pena irrogabile a tale titolo, mentre negli altri casi è sufficiente il richiamo all'adeguatezza e alla congruità dell'aumento medesimo (Sez. 4 n. 48546 del 10/07/2018, Rv. 274361); tale obbligo è stato senz'altro assolto dall'ordinanza impugnata, nei termini sopra indicati, con argomentazioni coerenti e adeguate al caso di specie. L'esistenza di una motivazione conforme agli evidenziati principi di diritto rende il provvedimento del giudice dell'esecuzione impermeabile alle censure del ricorrente, dirette a sollecitare un'inammissibile rivalutazione del relativo apprezzamento di fatto, che non compete alla Corte di legittimità. 2. Il secondo motivo di ricorso è invece fondato, non essendosi l'ordinanza gravata attenuta al principio, definitivamente affermato dalle Sezioni Unite di questa Corte (sentenza n. 40983 del 21/06/2018, Giglia), per cui, a seguito del riconoscimento del vincolo della continuazione, se il reato più grave è punito con pena detentiva e il reato satellite con pena congiunta, l'aumento si effettua cony,..)  3 la pena detentiva della specie di quella prevista per la violazione più grave; solo su tale punto il provvedimento impugnato deve perciò essere annullato, senza rinvio, mediante eliminazione della pena di euro 2.000,00 di multa risultante dalla rideterminazione complessiva effettuata dal giudice dell'esecuzione. P.Q.M. Annulla senza rinvio la sentenza impugnata limitatamente alla pena di euro duemila di multa, che elimina. Dichiara inammissibile il ricorso nel resto. Così deciso in data 26 novembre 2021 ",9808
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211203/snpen@s30@a2021@n44730@tS.clean.pdf,"SENTENZA sul ricorso proposto dal Procuratore Generale presso la Corte dell'Aquila nei confronti di Ticchione Antonio, nato in Svizzera il 05/08/1974 avverso la sentenza del 16/19/2019 del Tribunale di Teramo Visti gli atti, il provvedimento impugnato e i ricorsi trattati ai sensi dell'art. 23, comma 8, del D.L. n. 137 del 2020; udita la relazione del Consigliere Vito Di Nicola; Letta la requisitoria del Procuratore Generale, Valentina Manuali, che ha conclusoper l'annullamento con rinvio dell'impugnata sentenza. Lette le conclusioni scritte depositate in data 15/11/2021 dall'avv. Snejana Ivanova TODOROVA, difensore d'ufficio del sig. Antonio Ticchione con le quali ha chiesto la conferma della sentenza impugnata; Penale Sent. Sez. 3   Num. 44730  Anno 2021Presidente: SARNO GIULIORelatore: DI NICOLA VITOData Udienza: 26/11/2021RITENUTO IN FATTO 1. Il Procuratore generale presso la Corte d'appello dell'Aquila ricorre per la cassazione della sentenza pronunciata, in data 16 ottobre 2019, dal Tribunale di Teramo, in composizione monocratica, che dichiarava non doversi procedere nei confronti di Antonio Ticchione in ordine al reato ascrittogli perché estinto per prescrizione. All'imputato era stato contestato il delitto di cui all'art. 5 d.lgs. 10 marzo 2000, n. 74 (omessa dichiarazione fiscale) perché, in qualità di legale rappresentante della società ""Ticchione immobiliare Sri"" con sede a San Nicolò Tordino (TE), al fine di evadere l'imposta sui redditi e sul valore aggiunto, ometteva di presentare nei termini prescritti la dichiarazione annuale relativa a dette imposte, riguardanti l'esercizio 2010, così evadendo l'Ires per un importo pari ad euro 80.975 e non corrispondendo l'Iva per un importo pari a euro 101.074, importi superiori alle soglie di legge. In Teramo il 01 gennaio 2012. 2. Il ricorso è affidato ad un unico motivo con il quale si denuncia la violazione di legge, avendo il Giudice monocratico erroneamente ritenuto di dover disporre non doversi procedere per intervenuta prescrizione nonostante non fosse, al momento dell'emissione della sentenza, ancora decorso il termine della prescrizione per aver il Tribunale omesso di fare applicazione delle disposizioni normative di cui all'art. 17 d.lgs. n. 74 del 2000. Osserva il ricorrente che tale ultima disposizione normativa stabilisce l'aumento di un terzo del termine di prescrizione per i reati tributari (artt. da 2 a 10 d.lgs. n. 74 del 2000) consumati, come nel caso di specie, in epoca successiva al 17 settembre 2011, data di entrata in vigore della legge di conversione del D.L. n. 138 del 2011. Ne consegue che, nel caso in esame, il termine complessivo di prescrizione non era spirato nel momento di emanazione della sentenza, posto che detto termine era più ampio rispetto al termine minimo di anni sei erroneamente preso in considerazione dal Tribunale. CONSIDERATO IN DIRITTO 1. Il ricorso è fondato. 2. Il termine per la presentazione della dichiarazione fiscale per i redditi relativi all'anno 2010 era fissato, nel caso in esame, per il 30 settembre 2011. Il D.L. 13 agosto 2011, n. 138, convertito dalla L. 14 settembre 2011, n. 148/2011, ha introdotto all'art. 17, D.Lgs. n. 74 del 2000 il comma 1-bis, il quale stabilisce che ""i termini di prescrizione per i delitti previsti dagli artt. da 2 a 10 del presente decreto sono elevati di un terzo"". La disposizione, di cui al comma 1-bis dell'art. 17, d.lgs. n. 74 del 2000, trova applicazione solo per i fatti successivi al 17 settembre 2011, data di entrata in vigore della Legge di conversione n. 148 del 2011. L'art. 5, comma 1, del d.lgs. n. 74 del 2000 punisce chiunque, al fine di evadere le imposte sui redditi o sul valore aggiunto, non presenta, essendovi obbligato, una delle dichiarazioni annuali relative a dette imposte, quando l'imposta evasa supera la soglia di punibilità che era originariamente fissata in una evasione di euro 77.000 con riferimento a taluna delle singole imposte; poi, è stata rideterminata in euro 30.000 dall'art. 2, comma vicies semel, lett. f), del d.l. 13 agosto 2011, n. 138, conv. in legge 14 settembre 2011 e, da ultimo, è stata stabilita in euro 50.000 dall'art. 5, comma 1, lett. a) del d.lgs. 24 settembre 2015, n. 158. Dalla lettura del capo di imputazione risultano perciò superate tutte le soglie di punibilità che ratione temporis sono state stabilite per la configurazione del delitto di omessa presentazione della dichiarazione dei redditi. Ciò posto, il secondo comma del predetto art. 5 stabilisce, per quanto qui interessa, che ""ai fini della disposizione prevista dal comma 1 non si considera omessa la dichiarazione presentata entro novanta giorni dalla scadenza del termine (...)"". Da ciò consegue che il momento consumativo del delitto di cui all'art. 5 d.lgs. 10 marzo 2000, n. 74 è fissato, ex lege, all'atto del decorso del termine di novanta giorni dalla scadenza per la presentazione della dichiarazione annuale relativa all'imposta sui redditi o I.V.A. Nel caso di specie, il delitto deve ritenersi pertanto consumato il 29 dicembre 2011. Essendo il reato, all'epoca del fatto commesso (29/12/2011), punito nel massimo con la pena di anni tre di reclusione, il termine necessario a prescrivere, ex art. 157, comma 1, cod. proc. pen., è di anni sei. Trattandosi però di reato tributario, compreso tra quelli ex artt. da 2 a 10 d.lgs. n. 74 del 2000, si applica l'art. 17, comma 1-bis, essendo stato il fatto commesso dopo l'entrata in vigore della legge che ha introdotto tale ultima disposizione, con la conseguenza che il termine necessario a prescrivere (e non la pena prevista nel massimo per il reato in oggetto) deve essere elevato di un terzo, risultando pari ad otto anni. Essendo intervenuto, nel corso del tempo necessario a prescrivere, l'evento interruttivo dell'esercizio dell'azione penale (decreto che 3 dispone il giudizio), il termine massimo di prescrizione, fatti salvi ulteriori eventi sospensivi, è di dieci anni. Ne consegue che il reato in esame si prescrive non prima del 29 dicembre 2021 (secondo il capo d'imputazione, non prima del 01 gennaio 2022), con la precisazione che le disposizioni applicate in relazione al termine necessario a prescrivere sono più favorevoli per l'imputato, ex art. 2 cod. pen., rispetto a quelle attualmente vigenti. 3. Il motivo è pertanto fondato e la sentenza impugnata deve essere annullata con rinvio al Tribunale di Teramo per nuovo giudizio. Il giudice di rinvio, nel valutare l'esistenza o meno di eventuali eventi sospensivi, si atterrà ai principi di diritto in precedenza enunciati in relazione al tempo necessario a prescrivere per il reato di omessa presentazione della dichiarazione dei redditi commesso dopo il 17 settembre 2011. P.Q.M. Annulla la sentenza impugnata con rinvio per nuovo giudizio al tribunale di Teramo. Così deciso il 26/11/2021 ",6843
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211202/snpen@s60@a2021@n44726@tS.clean.pdf,"SENTENZA sul ricorso proposto da Arjenishvili Davit nato a Tblisi (Georgia) il 18/10/1979 avverso la sentenza emessa il 30 settembre 2021 dalla Corte di appello di Napoli; visti gli atti, la sentenza impugnata e il ricorso; udita la relazione del Consigliere Debora Tripiccione; lette le richieste del Pubblico Ministero, in persona del Sostituto Procuratore Generale, Luigi Orsi, che ha concluso chiedendo il rigetto del ricorso; letta la memoria del difensore, avv. Gianmarco Del Bianco, che ha insistito per l'accoglimento del ricorso. RITENUTO IN FATTO 1.Con la sentenza impugnata la Corte di appello di Napoli ha disposto la consegna all'Autorità Giudiziaria dell'Austria di Davit Arjenishvili, tratto in arresto il 29 giugno Penale Sent. Sez. 6   Num. 44726  Anno 2021Presidente: FIDELBO GIORGIORelatore: TRIPICCIONE DEBORAData Udienza: 26/11/20212021 in esecuzione del mandato di arresto processuale emesso dal Tribunale di Salisburgo il 24 aprile 2020 per i reati di concorso in furto in abitazione aggravato, commessi in Wals e in altri luoghi il 21 ed il 22 dicembre 2019. 2. Propone ricorso per cassazione il difensore di fiducia del consegnando, avv. Gianmarco Dal Bianco, articolando quattro motivi. 2.1 Con il primo motivo deduce la violazione dell'art. 6, comma 1, lett. c), legge 22 aprile 2005, n. 69 in quanto il mandato di arresto europeo non contiene alcun riferimento ad un provvedimento cautelare o ad altra decisione giudiziaria esecutiva che abbia la stessa forza e che possa giustificare la privazione della libertà personale del ricorrente. A tal fine, non è sufficiente il richiamo all'ordine di cattura europeo emesso dalla Procura della Repubblica di Salisburgo il 14 aprile 2020, trattandosi di un atto non assimilabile ad un provvedimento giurisdizionale. 2.2 Con il secondo motivo deduce la violazione degli artt. 6, comma 7, legge n. 69 del 2005 e 143 cod. proc. pen. non avendo la Corte territoriale, dopo avere accertato che il consegnando non parla né comprende la lingua italiana, disposto la traduzione in lingua georgiana del mandato di arresto europeo e degli atti ad esso allegati, violando, così, il diritto di difesa del ricorrente. 2.3 Con il terzo motivo deduce la violazione dell'art. 18, lett. e), legge n. 69 del 2005 per omessa indicazione nel mandato di arresto europeo sia delle ragioni della consegna che dei termini di durata della carcerazione cautelare preventiva previsti in caso di consegna. Il mandato di arresto si limita, infatti, ad indicare genericamente, quale ragione della sua emissione, l'esercizio dell'azione penale o l'esecuzione di una pena o misura di sicurezza privativa della libertà, ma non precisa se il consegnando sarà trattenuto solo per l'espletamento del suo interrogatorio o se la privazione della sua libertà avrà una durata maggiore. 2.4 Con il quarto motivo deduce la violazione dell'art. 19, lett. b), legge n. 69 del 2005 in relazione all'omessa subordinazione dell'esecuzione del mandato di arresto europeo alla condizione che il ricorrente, dopo essere stato sottoposto a processo, sia rinviato in Italia per l'esecuzione della pena o della misura di sicurezza privativa della libertà personale eventualmente applicate nei suoi confronti. La Corte di appello ha omesso di svolgere i necessari accertamenti per verificare se il ricorrente, residente a Napoli con la moglie, sia effettivamente un ""cittadino comunitario"" ovvero extracomunitario richiedente asilo o titolare di un permesso di soggiorno per motivi umanitari. Con riferimento a tale circostanza, eccepisce, inoltre, l'illegittimità costituzionale dell'art. 19, lett. b), legge n. 69 del 2005 per contrasto con gli artt. 3 2 e 10 Cost. in relazione alla omessa previsione della condizione in esame anche a vantaggio dello straniero extracomunitario titolare di un permesso di soggiorno per motivi umanitari. 3.11 Sostituto Procuratore generale, Luigi Orsi, ha depositato requisitoria scritta con la quale ha chiesto il rigetto del ricorso rilevando che: il mandato di arresto è stato emesso dal Tribunale di Salisburgo il 24 aprile 2020, contiene una descrizione dei fatti per cui si procede e specifica che la ragione della richiesta di consegna attiene all'esercizio dell'azione penale e all'esecuzione della pena; all'udienza dinanzi alla Corte di appello era presente un interprete di lingua georgiana; il provvedimento impugnato ha illustrato le ragioni per cui al ricorrente non si applica la clausola di riserva. CONSIDERATO IN DIRITTO LH ricorso è infondato e va, pertanto, rigettato per le ragioni di seguito esposte. 1.1 Giova, innanzitutto premettere che, come affermato dalla giurisprudenza della Corte di Giustizia dell'Unione europea, il principio della fiducia reciproca tra gli Stati membri e quello del mutuo riconoscimento - di cui il mandato di arresto europeo costituisce la prima concretizzazione nel settore del diritto penale - rivestono importanza fondamentale nel diritto dell'Unione, dato che consentono la creazione e il mantenimento di uno spazio senza frontiere interne. In particolare, il principio della fiducia reciproca impone a ciascuno di tali Stati, di ritenere, tranne che in circostanze eccezionali, che tutti gli altri Stati membri rispettino il diritto dell'Unione e, in particolare, i diritti fondamentali riconosciuti da quest'ultimo (sentenza del 25 luglio 2018, Minister for 3ustice and Equality C-216/18). Ciò comporta che, nell'ambito del sistema del mandato di arresto europeo, connotato dalla specifica e tassativa previsione dei motivi di rifiuto (artt. 3, 4 e 4 bis della stessa decisione quadro) e delle condizioni apponibili (art. 5 della medesima), l'esecuzione del mandato costituisce il principio, mentre il rifiuto di esecuzione è concepito come un'eccezione da interpretarsi restrittivamente (sentenza del 25 luglio 2018, Minister for Justice and Equality, C-216/18). 2. Ciò premesso, il punto controverso introdotto dal primo motivo di ricorso, attiene alla perinnetrazione della nozione di ""decisione giudiziaria"" contenuta nell'art. 6, comma 1, lett. c), legge n. 69 del 2005, che, ad avviso del ricorrente si riferisce 3 esclusivamente ad un provvedimento giurisdizionale emesso da un giudice o, comunque, soggetto alla convalida da parte di un organo terzo e imparziale. Il motivo è infondato. Osserva, al riguardo, il Collegio che sebbene né la decisione quadro 2002/584/GAI (art. 8, lett. c) né la legge n. 69 del 2005 (art. 6, comma 1, lett. c) contengano una definisce del mandato di arresto ""nazionale"" ovvero della ""decisione giudiziaria esecutiva"" che possono essere posti a fondamento di un mandato di arresto europeo, tale nozione è stata interpretata dalla Corte di Giustizia dell'Unione Europea in un'accezione ben più ampia di quella proposta dal ricorrente, che muove dal presupposto che la nozione di «autorità giudiziaria» emittente, di cui all'art. 6, par. 1, della citata decisione quadro, si riferisce non solo ai giudici ed agli organi giurisdizionali di uno Stato membro, ma a tutte le autorità che partecipano all'amministrazione della giustizia penale degli Stati membri, compreso il pubblico ministero e con esclusione dei servizi di polizia (Corte di Giustizia dell'Unione europea, sentenze del 10 novembre 2016, Poltorak, C-452/16 e Kovalkovas, C-477/16; Corte di Giustizia dell'Unione europea, 29 giugno 2016, Kossowski, C-486/14). Tale interpretazione è corroborata da ragioni di carattere sistematico. Si osserva, infatti, che il mandato di arresto europeo è uno strumento della cooperazione giudiziaria in materia penale, che può essere emesso o ai fini dell'esercizio di un'azione penale nello Stato membro emittente, o ai fini dell'esecuzione di una pena o di una misura di sicurezza privative della libertà nel medesimo Stato. Pertanto, nella misura in cui il mandato d'arresto europeo agevola la libera circolazione delle decisioni giudiziarie, intervenute in una fase anteriore alla sentenza, si deve ritenere che anche una Procura, che in base al diritto nazionale dispone della competenza ad esercitare un'azione penale, dev'essere considerata un'autorità che partecipa all'amministrazione della giustizia dello Stato membro interessato. Trasponendo tale definizione di «autorità giudiziaria emittente» anche nell'esegesi dell'art. 8, par. 1, della direttiva, si è pertanto, affermato che la nozione di «mandato d'arresto» figurante alla lettera c), si riferisce al solo mandato d'arresto nazionale, da intendersi quale decisione giudiziaria distinta dal mandato d'arresto europeo (Corte di Giustizia dell'Unione Europea, 1 giugno 2016, Bob-Dogi, C-241/15) e deve essere interpretato nel senso che costituisce una «decisione giudiziaria», ai sensi di tale disposizione, una decisione adottata dalle autorità che partecipano all'amministrazione della giustizia penale degli Stati membri, ad esclusione dei servizi di polizia. E' stata, ad esempio, considerata tale anche una convalida di un mandato d'arresto nazionale precedentemente emesso, ai fini di azioni penali, da un servizio 4 di polizia (Corte di Giustizia dell'Unione Europea, 10 novembre 2016, Halil Ibrahim Òzqelik, C-453/16). 2.1 E' stato, inoltre, precisato che il sistema del mandato d'arresto europeo comporta una protezione, sia in materia procedurale che dei diritti fondamentali dell'interessato, su due livelli, ovvero quello relativo all'adozione della decisione nazionale e quello in sede di emissione del mandato d'arresto europeo (Corte di Giustizia dell'Unione europea, 1 giugno 2016, Bob-Dogi, C-241/15; Corte di Giustizia dell'Unione europea, sentenze del 27 maggio 2019, Minister for Justíce and Equality, C-508/18 e C-509/18). La Corte di Giustizia, con le sentenze gemelle del 27 maggio 2019, C-508/18 e C-509/18, ha, inoltre, precisato che la suddetta protezione implica che venga adottata, quanto meno ad uno dei due livelli, una decisione conforme ai requisiti inerenti alla tutela giurisdizionale effettiva. Ne consegue che, qualora il diritto dello Stato membro emittente attribuisca la competenza ad emettere un mandato d'arresto europeo a un'autorità che, pur partecipando all'amministrazione della giustizia di tale Stato, non sia un giudice o un organo giurisdizionale, la decisione giudiziaria nazionale su cui s'innesta il mandato d'arresto europeo deve in sé rispettare siffatti requisiti. Si aggiunge, inoltre, che in tal caso, la stessa decisione di emettere il mandato d'arresto deve poter formare oggetto, in detto Stato membro, di un ricorso giurisdizionale che soddisfi pienamente i requisiti inerenti a una tutela giurisdizionale effettiva. Il rispetto di tali requisiti consente, infatti, di garantire all'autorità giudiziaria dell'esecuzione che la decisione di emettere un mandato d'arresto europeo ai fini dell'esercizio di un'azione penale si basa su un procedimento nazionale soggetto a controllo giurisdizionale, e che la persona nei cui confronti è stato emesso tale mandato d'arresto nazionale ha beneficiato di tutte le garanzie proprie all'adozione di questo tipo di decisioni, in particolare di quelle risultanti dai diritti fondamentali e dai fondamentali principi giuridici menzionati all'articolo 1, paragrafo 3, della decisione quadro 2002/584. Inoltre, anche nel caso in cui il mandato d'arresto europeo si fondi su una decisione nazionale emessa da un giudice o da un organo giurisdizionale, spetta, comunque, all'autorità giudiziaria competente, in base al diritto nazionale, ad emettere il mandato d'arresto europeo il compito di assicurare, in modo indipendente, il secondo livello di protezione dei diritti della persona interessata, e in particolare, il rispetto delle condizioni necessarie per la sua emissione ed il controllo della proporzionalità della misura, tenuto conto delle peculiarità di ciascun caso di specie (v., in tal senso, sentenza del 10 novembre 2016, Kovalkovas, C-477/16). 5 2.2 La giurisprudenza di legittimità, uniformandosi a tali indicazioni esegetiche, ha recentemente affermato che in tema di mandato di arresto europeo, la nozione di ""autorità giudiziaria emittente"" comprende anche le autorità di uno Stato membro che, pur non rivestendo la qualifica di organi giurisdizionali, partecipano all'amministrazione della giustizia penale di tale Stato e agiscono in modo indipendente nell'esercizio delle proprie funzioni, a condizione che sia assicurato il sindacato giurisdizionale sulla decisione relativa all'emissione del mandato (Sez. 6, n. 15922 del 21/05/2020, Lucaci, Rv. 278934 in fattispecie relativa a un mandato di arresto europeo di tipo processuale emesso dall'ufficio del pubblico ministero austriaco, convalidato, prima della sua trasmissione, da un tribunale). È stata, inoltre, ritenuta legittima, nella ricorrenza delle restanti condizioni, l'emissione di un mandato di arresto europeo sulla base di un provvedimento restrittivo della libertà disposto da un'autorità di polizia e successivamente convalidato dal pubblico ministero, costituendo lo stesso una ""decisione giudiziaria"" ai sensi dell'art.8, paragrafo 1, lett. c), della decisione quadro 2002/584/GAI del Consiglio dell'Unione Europea del 13/06/2002 (Sez. 6, n. 20571 del 01/07/2020, Emma, Rv. 279280 in fattispecie relativa a un mandato di arresto europeo emesso dall'Ungheria sulla base di un provvedimento cautelare adottato da un funzionario di polizia e sottoposto al controllo del pubblico ministero in cui la Corte ha annullato con rinvio la sentenza impugnata al fine di accertare l'assoggettabilità ad impugnazione della suddetta convalida, quale condizione del necessario rispetto dell'art. 5, comma 4,CEDU). 2.3 Sulla base di tale giurisprudenza, da cui il Collegio non intende discostarsi, deve dunque, ritenersi che, con riferimento al caso di specie, non è ravvisabile alcuna violazione dell'art. 6, comma 1, lett. c), legge n. 69 del 2005 atteso che l'ordine di arresto europeo emesso dalla Procura di Salisburgo - da qualificarsi quale ""decisione giudiziaria"" alla stregua della giurisprudenza della Corte di Giustizia sopra esaminata - è stato successivamente autorizzato e, dunque, sottoposto ad un controllo giurisdizionale, ai sensi del §29, comma 1, legge federale relativa alla cooperazione giudiziaria in cause penali con gli Stati membri dell'Unione europea (EU-JZD), dal Tribunale di Salisburgo con provvedimento del 24 aprile 2020 che, in virtù del principio di fiducia reciproca che ispira il sistema del mandato di arresto europeo, deve presumersi abbia svolto i necessari controlli a tutela delle garanzie procedurali e dei diritti fondamentali del ricorrente. 3. Anche il secondo motivo è infondato. 6 Occorre, innanzitutto, premettere che le novellate disposizioni dell'art. 143 cod. proc. pen., che hanno recepito nell'ordinamento interno i principi contenuti nell'art. 3 della direttiva 2010/64/UE, non contengono alcuna specifica previsione relativa al mandato di arresto europeo. Detta direttiva, tuttavia, prevede, agli artt. 2, par. 7, e 3, par. 6, che le competenti autorità dello Stato di esecuzione del mandato di arresto europeo assicurino alle persone che siano soggette a tale procedimento e non parlino o non comprendano la lingua del procedimento l'assistenza di un interprete nonché la traduzione scritta del mandato, ove l'interessato non comprenda la lingua in cui tale documento è redatto. Tale lacuna normativa è stata colmata dall'esegesi di questa Corte, dal Collegio pienamente condivisa, in considerazione della clausola di salvaguardia prevista dall'art. 39, comma 1, della legge n. 69 del 2005 - che consente l'applicazione delle disposizioni del codice di procedura penale e delle leggi complementari ""in quanto compatibili"" - e del richiamo, contenuto all'art. 9, comma 5, legge cit., alla possibilità di applicare, anche nell'ambito della procedura di consegna legata all'esecuzione del mandato di arresto europeo, le disposizioni del codice di rito in materia di misure cautelari personali, laddove se ne presenti la necessità. Si è, pertanto, affermato che in tema di mandato di arresto europeo, l'ambito applicativo delle novellate disposizioni di cui all'art. 143 cod. proc. pen. comprende anche la speciale disciplina della procedura di consegna relativa al mandato di arresto europeo, con la conseguenza che l'imputato alloglotta che non conosca la lingua italiana ha diritto ad ottenere la traduzione degli atti suindicati solo se ne faccia espressa e motivata richiesta (Sez. 6, n. 1199 del 08/01/2015, Ivancescu, Rv. 261639. Si veda anche Sez. 6, n. 50814 del 24/11/2016, Aleksishvili, Rv. 268359 che ha riconosciuto tale diritto, qualora sia stata formulata espressa e motivata richiesta, solo in relazione ai documenti fondamentali per il corretto funzionamento della procedura di consegna, ma non con riferimento agli atti compiuti nell'ambito del procedimento estero la cui traduzione può essere richiesta esclusivamente alla competente Autorità giudiziaria dello Stato di emissione del mandato di arresto europeo). 3.1 Applicando i principi sopra esaminati al caso in esame, ritiene il Collegio che la Corte territoriale non sia incorsa in alcuna violazione dell'art. 143 cod. proc. pen. Risulta, infatti, dalla sentenza impugnata che, poiché all'udienza del 15 luglio 2021 il ricorrente aveva dichiarato di «non parlare bene la lingua italiana e di avere bisogno di un interprete», detta udienza era stata rinviata al successivo 30 settembre che, tuttavia, nonostante la presenza dell'interprete di lingua georgiana, veniva celebrata in assenza del ricorrente. In tale sede, peraltro, non veniva formulata alcuna 7 richiesta di traduzione degli atti. In assenza, dunque, di una formale e motivata richiesta da parte del ricorrente, il quale, nonostante l'assistenza di un interprete di lingua georgiana, ha ritenuto di non presenziare all'udienza di discussione, deve, pertanto, ritenersi che correttamente la Corte territoriale non ha disposto la traduzione degli atti del procedimento interno e della sentenza. Peraltro, il ricorrente non ha prospettato alcun pregiudizio derivante dalla mancata traduzione della sentenza, che del resto non ha impedito alla difesa di esercitare i suoi diritti e facoltà, presentando ampio ricorso per cassazione. 4. Il terzo motivo è manifestamente infondato. Il ricorrente lamenta la violazione dell'art. 18, lett. e), legge n. 69 del 2005 per l'omessa indicazione nel mandato di arresto europeo dei limiti massimi della carcerazione preventiva. Osserva, al riguardo, il Collegio che con il d.lgs. 2 febbraio 2021, n. 10 (in vigore dal 20 febbraio 2021 e, dunque, applicabile alla fattispecie in esame), il legislatore, al fine di armonizzare le disposizioni interne in tema di mandato di arresto europeo con quelle della decisione quadro 2002/584/GAI e, conseguentemente semplificare le procedure di consegna nell'ambito della spazio comune europeo, ha sensibilmente ridotto i motivi di rifiuto obbligatorio previsti dall'art. 18, legge n. 69 del 2005 tra i quali oggi non è più previsto quello invocato dal ricorrente. 5. Anche il quarto motivo è inammissibile per genericità e manifesta infondatezza. Il ricorrente deduce, infatti, la violazione dell'art. 19, lett. b), legge n. 69 del 2005 in relazione all'omessa apposizione della clausola di riserva prevista da tale norma, avendo la Corte territoriale omesso di svolgere i necessari accertamenti per verificare se il ricorrente, che assume risiedere a Napoli con la moglie, sia effettivamente un ""cittadino comunitario"" ovvero extracomunitario richiedente asilo o titolare di un permesso di soggiorno per motivi umanitari. Innanzitutto rileva il Collegio che l'art. 19, comma 1), lett. b) , legge n. 69 del 2005, come modificato dall'art. 15 d.lgs. 2 febbraio 2021, n. 10, ha ristretto l'operatività della clausola di riserva per il mandato di arresto processuale al cittadino italiano o di altro Stato membro dell'Unione europea che sia legittimamente ed effettivamente residente nel territorio italiano da almeno cinque anni. Ciò premesso, la sentenza impugnata, nell'escludere l'applicabilità dell'invocata previsione normativa, ha rilevato che il Davit risulta essere un cittadino di uno Stato extracomunitario e non ha allegato nulla che ne attesti la cittadinanza di altro Stato membro dell'Unione ovvero la legittima ed effettiva dimora nel territorio italiano da 8 almeno cinque anni (i precedenti dattiloscopici ne attestato la prima identificazione in Italia il 7 luglio 2018 quale persona priva di permesso di soggiorno). In presenza di siffatte condizioni e della genericità delle allegazioni del ricorrente, deve, dunque, escludersi che incombesse sulla Corte territoriale l'onere di alcuna indagine al riguardo. Le considerazioni esposte hanno un valore assorbente anche rispetto all'esame della questione di legittimità costituzionale dedotta dal ricorrente, trattandosi, peraltro, di questione non rilevante nel caso di specie, in assenza di alcuna prova di uno stabile radicamento familiare e lavorativo del ricorrente o della titolarità da parte di quest'ultimo di un permesso di soggiorno per motivi umanitari. Va, inoltre, aggiunto che con riferimento al solo mandato di arresto esecutivo, l'art. 18-bis della legge n. 69 del 2005, come modificato dall'art. 15 d.lgs. 2 febbraio 2021, n. 10, considera le medesime condizioni, oltre che la dimora effettiva nel territorio italiano per almeno cinque anni, quale motivo di rifiuto facoltativo. In relazione a tale norma, questa Corte ha ritenuto manifestamente infondata la questione di legittimità costituzionale, per violazione degli artt. 3 e 27, comma 3, Cost., nella parte in cui esclude dal beneficio del rifiuto facoltativo della consegna i cittadini di altro Stato membro dell'Unione Europea che non abbiano maturato una permanenza sul territorio italiano di almeno cinque anni, in quanto la scelta non contrasta né con il parametro della ragionevolezza, né con il principio di eguaglianza, nè con la finalità di reinserimento sociale del condannato (Sez. 6 , n. 18124 del 06/05/2021, Hathazi, Rv. 281271). In assenza del presupposto di un sostanziale radicamento nel territorio del consegnando, deve, infine, escludersi la rilevanza nella fattispecie in esame della questione pregiudiziale recentemente sottoposta alla Corte di giustizia dell'Unione europea dalla Corte costituzionale, con ordinanza n. 217 del 2021. Tale provvedimento, infatti, è stato emesso nell'ambito di un procedimento in cui, in presenza del presupposto del sostanziale radicamento nel territorio del consegnando, cittadino di uno Stato terzo, la Corte costituzionale è stata investita della questione di legittimità dell'art. 18, lett. c), legge n. 69 del 2005 nella formulazione antecedente la novella del 2021. Con l'ordinanza in questione, il Giudice delle Leggi ha ritenuto di investire in via preliminare la Corte di giustizia della questione concernente la compatibilità con l'art. 4, punto 6, della direttiva 2002/584/GAI del Consiglio, del 13 giugno 2002, interpretato alla luce dell'art. 1, paragrafo 3, della medesima decisione quadro e dell'art. 7 della Carta dei diritti fondamentali dell'Unione europea, della normativa come quella italiana, che esclude 9 - Il Pre idente Gio Il Consigliere estensore--- Debora . _------7.-----  T Ł - ."" _ 44.45,  4or c_r-:012Q in maniera assoluta e automatica dall'ambito di applicazione del motivo di rifiuto della consegna disciplinato da tale disposizione i cittadini di paesi terzi che dimorino o risiedano sul suo territorio, non consentendo all'autorità giudiziaria dell'esecuzione di rifiutare la consegna neppure quando tali persone abbiano stabili e radicati legami sociali e familiari con lo Stato dell'esecuzione. 5. Al rigetto del ricorso segue per legge la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Manda alla Cancelleria per gli adempimenti di cui all'art. 22, comma 5, legge n. 69/2005. Così deciso il 26 novembre 2021 ",23984
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211202/snpen@s60@a2021@n44725@tS.clean.pdf,"SENTENZA Sul ricorso proposto da Seffer Pascal, nato in Germania il 28/06/1991 avverso la sentenza emessa dalla Corte di appello di Brescia il 24/09/2021 visti gli atti, il provvedimento impugnato e il ricorso; udita la relazione svolta dal Consigliere Pietro Silvestri; sentito il Sostituto Procuratore Generale, dott. Luigi Orsi, che ha chiesto che il ricorso sia dichiarato inammissibile; sentito il difensore del ricorrente che ha concluso evidenziando l'intervenuta revoca del mandato di arresto; RITENUTO IN FATTO 1. La Corte di appello di Brescia ha disposto la consegna al Regno Unito di Gran Bretagna di Seffer Pascal, destinatario di un mandato di arresto emesso 1'1.7.2020 dallo stesso Regno Unito per i reati di vandalismo, danneggiamento e saccheggio. 2. Ha proposto ricorso per cassazione il consegnando articolando quattro motivi. 2.1. Con il primo si deduce violazione di legge per la mancata traduzione del mandato di arresto e della sentenza impugnata. Penale Sent. Sez. 6   Num. 44725  Anno 2021Presidente: FIDELBO GIORGIORelatore: SILVESTRI PIETROData Udienza: 26/11/20212.2. Con il secondo motivo si deduce violazione di legge in relazione all'assenza nel mandato di arresto del requisito di cui alla lett. c) dell'art. 6 della legge n. 69 del 2005; si fa riferimento all'assenza nel mandato di arresto della indicazione del provvedimento cautelare posto a fondamento del titolo. 2.3. Con il terzo motivo si lamenta violazione di legge con riguardo all'art. 185 dell'Accordo di recesso; il tema attiene al fatto che la Germania, paese d'origine del ricorrente, sarebbe a conoscenza del procedimento iscritto nel Regno Unito a carico di alcuni suoi cittadini e che in relazione ad altro soggetto- coimputato - raggiunto da mandato di arresto in territorio tedesco, la Germania non avrebbe consegnato al Regno Unito il soggetto, esercitando il potere di avocare a sé la celebrazione del procedimento 2.4. Con il quarto motivo si deduce violazione di legge violazione di legge in relazione all'art. 125 del cod. proc. pen.; la Corte non avrebbe motivato in ordine al rispetto nel caso di specie del principio di proporzionalità ai sensi degli artt. 597 -613 dell'Accordo di partenariato concluso tra l'Unione europea ed il Regno Unito di Gran Bretagna. 3. Sono pervenuti motivi aggiunti nell'interesse del ricorrente con cui si riprendono e si sviluppano gli argomenti posti a fondamento del ricorso. CONSIDERATO IN DIRITTO 1. E' stata prodotta ordinanza emessa dalla Corte di appello di Brescia il 13/11/2021 in cui si chiarisce che il 12/11/2021 il Ministro della Giustizia ha comunicato che il mandato di arresto per il quale si procede è stato revocato dal Regno di Gran Bretagna. A seguito della segnalata revoca del mandato di arresto da parte del Regno Unito di Gran Bretagna, la sentenza impugnata con cui è stata disposta la consegna del ricorrente in relazione al mandato di arresto revocato deve quindi essere annullata senza rinvio. P.Q.M. Annulla senza rinvio la sentenza impugnata. Manda alla Cancelleria per gli adempimenti di cui all'art. 22, comma 5, I. n. 69 del 2005. Così deciso in Roma, il 26 novembre 2021. ",3147
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s60@a2021@n47223@tS.clean.pdf,"SENTENZA sul ricorso proposto da Battaglia Giuseppe, nato a Catanzaro il 19 giugno 1985 avverso la sentenza della Corte di appello di Milano del niaaìe 2C2 i visti gli atti, il provvedimento impugnato e il ricorso; udita la relazione svolta dal consigliere Benedetto Paternò Raddusa; letta la requisitoria del Pubblico Ministero, in persona del Procuratore generale Tomaso Epidendio, che ha concluso per l'annullamento della sentenza impugnata con rinvio alla Corte competente RITENUTO IN FATTO 1.Giuseppe Battaglia, tramite il difensore di fiducia, impugna la sentenza della Corte di appello di Milano con la quale è stata ridotta la pena irrogata al predetto in primo grado dal Tribunale di Monza alla luce della confermata responsabilità per Penale Sent. Sez. 6   Num. 47223  Anno 2021Presidente: FIDELBO GIORGIORelatore: PATERNO' RADDUSA BENEDETTOData Udienza: 25/11/2021il fatto allo stesso ascritto, ricondotto all'alveo dell'art 73, comma 1, DPR. n. 309 del 1990, realizzato in concorso con Paolo Cimò. 2. Si lamenta con il primo e il terzo motivo di ricorso, violazione di legge e vizio di motivazione relativamente al ritenuto concorso del Battaglia nella detenzione della droga rinvenuta presso la cantina riferita alla disponibilità del Cimò oltre che nell'appartamento di quest'ultimo. La Corte avrebbe travisato il materiale probatorio acquisito ( non emerge in alcun modo che Battaglia venne osservato mentre usciva dal detto locale cantina); avrebbe fatto un uso improprio, meramente congetturale e manifestamente illogico della disciplina del concorso di persone, quantomeno per la non immediata intellegibilità del percorso argomentativo tracciato; avrebbe di fatto violato il principio dell'oltre ogni ragionevole dubbio in presenza di una reale lettura alternativa dei fatti tale da mettere in crisi quella privilegiata. 3. Con il secondo motivo, sempre sotto i versanti del vizio di motivazione e della violazione di legge, si contrasta la qualificazione del fatto che, ad avviso della difesa andava ricondotta all'egida dell'art 73, comma 5, d.P.R. n. 309 del 1990. 4. Con l'ultimo motivo si contesta la dosimetria sanzionatoria, solo apparentemente motivata attraverso un non argomentato riferimento ai criteri sanciti dall'art 133 cod. pen. 5. Con memoria trasmessa via "" pec"" la difesa ha nuovamente ribadito la fondatezza dei motivi di doglianza. CONSIDERATO IN DIRITTO 1. La fondatezza delle ragioni di doglianza prospettate dalla difesa e afferenti la corretta applicazione della disciplina inerente il concorso di persone con i correlati vizi argomentativi rassegnati che ad essa si legano impone l'annullamento della sentenza impugnata e il conseguente assorbimento delle censure addotte in ordine alla invocata e denegata derubricazione del fatto e al trattamento sanzionatorio comminato. 2. La sentenza impugnata, senza incorrere nel travisamento probatorio, peraltro genericamente addotto in ricorso, ricostruisce il fatto in termini coerenti alle emergenze istruttorie e conformi alle indicazioni già offerte in primo grado. 2.1. In particolare, l'imputato, insieme al concorrente Paolo Cimò venne osservato mentre si accingeva ad entrare all'interno dell'area cantine del condominio in cui dimorava il Cimò e dove quest'ultimo aveva la disponibilità di un locale. Dopo cinque minuti, i due furono altresì osservati mentre uscivano dalla detta area, con il Cimo che provvedeva a chiuderne il cancello di ingresso. Il Battaglia, fermato subito dopo, deteneva 48 grammi di cocaina suddivisa in tre pacchetti di cellophane avvolti con nastro adesivo. Altri 13 pacchetti identici ( per un peso complessivo di 200 grammi di cocaina) sono stati trovati all'interno 2 della cantina riferita alla disponibilità del Cimò (in uno a strumenti per la pesatura e il confezionamento) mentre presso l'abitazione di quest'ultimo sono stati trovati altri quattro grammi di cocaina, sempre contenuti in altrettanti involucri di cellophane. 2.2. Alla luce di siffatte emergenze, i due imputati sono stati condannati in primo grado per il concorso nella detenzione di tutte e tre le poste di cocaina sopra considerate. Mentre Cimò ebbe a fare appello solo per la pena ( senza poi coltivare alcuna pretesa in questa sede), Battaglia, per contro, ebbe a contestare anche il giudizio di responsabilità, limitatamente, tuttavia, al concorso nella detenzione delle partite di cocaina non immediatamente rinvenute nella sua diretta disponibilità. 2.3. Rispondendo ai motivi di appello, la Corte del merito, senza nulla argomentare in relazione alla cocaina rinvenuta all'interno dell'abitazione del Ornò, ha finito per limitare il perimetro della propria motivazione al più consistente quantitativo di sostanza rinvenuto nel locale cantina. Senonché, mentre il primo giudice aveva accomunato i due imputati nella detenzione, senza distinguere tra loro in ordine alla materiale disponibilità della stessa (perché entrambi erano stati visti entrare e uscire dall'area delle cantine e perchè la droga rinvenuta nel marsupio del Battaglia e quella trovata nella cantina risultava confezionata in modo identico), la Corte di appello ha espressamente preso le distanze da siffatta ricostruzione giuridica: muovendo dal presupposto, non espresso ma immediatamente evincibile per implicito sul piano logico dal tenore della relativa motivazione, in forza del quale la detenzione materiale della sostanza rinvenuta nella cantina fossa da ascrivere al Cimo, ha comunque coinvolto nel relativo giudizio di responsabilità anche Battaglia, chiamato a rispondere a titolo di concorso in siffatta detenzione perché"" nell'accompagnare Cimò mentre deteneva anch'egli sostanza analoga a quella da lui custodita, ha infuso nel medesimo un senso di maggiore sicurezza, offrendogli la compresenza di un suo simile che al pari suo aveva interesse a non incorrere in controlli"". 3. Un siffatto argomentare, connotato in radice da una non immediata intellegibilità, presta il fianco alle critiche sollevate dal ricorso, quantomeno in termini di riscontrata e decisiva inadeguatezza motivazionale alla luce dei parametri in diritto che sovraintendono la disciplina del concorso di persone. 3.1.Se ben compreso, in parte qua il contributo concorsuale ritenuto dalla Corte del merito siccome ascritto all'odierno ricorrente andrebbe ricondotto all'egida del mero concorso morale rispetto al quale, come da tempo precisato dalla giurisprudenza di legittimità, l'apporto causale garantito dal concorrente può assumere forme di manifestazione differenziate e atipiche (istigazione o determinazione all'esecuzione del delitto, agevolazione alla sua preparazione o 3 consumazione, rafforzamento del proposito criminoso di altro concorrente, mera adesione o autorizzazione o approvazione per rimuovere ogni ostacolo alla realizzazione di esso). Siffatta eterogeneità di espressioni non esime tuttavia il giudice di merito dall'obbligo di motivare sulla prova dell'esistenza di una reale e consapevole partecipazione nella fase ideativa, esecutiva o comunque preparatoria del reato e di precisare sotto quale forma essa si sia manifestata, in rapporto di causalità efficiente, con le attività poste in essere dagli altri concorrenti, non potendosi confondere l'atipicità della condotta criminosa concorsuale, pur prevista dall'art. 110 cod. pen., con l'indifferenza probatoria circa le forme concrete del suo manifestarsi nella realtà (Sez. U, n. 45276 del 30/10/2003, Andreotti, Rv. 226101). Il contributo atipico del concorrente, di natura materiale o morale, deve infatti avere una reale efficienza causale, deve essere cioè condizione ""necessaria"" - secondo un modello unitario e indifferenziato, ispirato allo schema della ""condicio sine qua non"" proprio delle fattispecie a forma libera e causalmente orientate - per la concreta realizzazione del fatto criminoso comune e per la produzione dell'evento lesivo del bene giuridico protetto. Né il ricorso alla causalità psichica c.d. da ""rafforzamento"" consente di trascurare l'assenza di prova dell'effettiva incidenza causale del contributo materiale per la realizzazione del reato in ragione delle ""pretese difficoltà di ricostruzione probatoria del fatto e degli elementi oggettivi che lo compongono"", aspetti questi che non possono mai legittimare un'attenuazione del rigore nell'accertamento del nesso di causalità (Così Sez. U, n. 33748 del 12/07/2005, Mannino, Rv. 231671; sul tema, per tutti, Sez. U, n. 30328 del 10/07/2002, Franzese). 3.2. Nel caso il motivare sotteso alla sentenza impugnata non risulta puntualmente raccordato alle dette indicazioni di principio. In particolare, se per un verso la Corte territoriale ha integralmente trascurato di correlare la motivazione adottata alla detenzione della cocaina, pure ascritta in concorso al Battaglia, rinvenuta presso il domiciiio del Cimò, rispetto alla quale il percorso argomentativo tracciato in sentenza rassegna evidenti segni di distonia logica, non potendosene estendere il portato neppure implicitamente; per altro verso, l'argomentare della sentenza impugnata non consente in alcun modo di comprendere in cosa si sarebbe concretato nella specie l' apporto concorsuale, di supposta matrice morale, garantito dal ricorrente al Cimò con riguardo alla detenzione della droga rinvenuta all'interno del locale cantina, pacificamente ascritta, nella ricostruzione giuridica privilegiata dalla sentenza di appello, alla disponibilità esclusiva di quest'ultimo. Si impone in coerenza l'annullamento della sentenza impugnata con rinvio al fine di colmare, alla luce delle emergenze in fatto cristallizzate nelle due sentenze 4 di merito e dei superiori principi in diritto richiamati in materia di concorso di persone nel reato, i rilevati vuoti argomentativi. P.Q.M. Annulla la sentenza impugnata con rinvio per nuovo giudizio ad altra sezione della Cote di appello di Milano. Così deciso il 25/11/2021. Il Consigliere estensore Benedetto Paternò Raddusa n 1 Il Prìsidente Giorgio Fidelbo ",9982
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s60@a2021@n47222@tS.clean.pdf,"SENTENZA sul ricorso proposto da Gallo Carmine, nato a Salerno il 28 novembre 1982 avverso la sentenza della Corte di Appello di Salerno del 13 aprile 2021 visti gli atti, il provvedimento impugnato e il ricorso; udita la relazione svolta dal consigliere Benedetto Paternò Raddusa; letta la requisitoria del Pubblico Ministero, in persona del Procuratore generale Tomaso Epidendio, che ha concluso per l'annullamento con rinvio della sentenza impugnata RITENUTO IN FATTO 1. Carmine Gallo, tramite il difensore di fiducia, impugna la sentenza descritta in epigrafe con la quale la Corte di appello di Salerno, ribaltando la decisione assolutoria resa in primo grado dal Tribunale di Salerno, lo ha condannato alla Penale Sent. Sez. 6   Num. 47222  Anno 2021Presidente: FIDELBO GIORGIORelatore: PATERNO' RADDUSA BENEDETTOData Udienza: 25/11/2021pena di giustizia ritenendolo responsabile dei fatti di detenzione a fini di spaccio di hashish e marijuana nonchè di coltivazione di marijuana allo stesso ascritti. 2.Si lamenta nel ricorso: -violazione degli artt. 178, lettera c), e 601, comma 5, cod. proc. pen. per la omessa notifica del decreto di citazione a giudizio in grado di appello al difensore di fiducia del ricorrente ( segnatamente l'avvocato Carlo Guidotti), essendo stato piuttosto instaurato il contradditorio nei confronti di un pregresso co-difensore dell'imputato (avvocato Ciociano) che, tuttavia, aveva rinunziato al mandato già nel corso del primo grado (rinunzia immediatamente operativa per la detta presenza del co-difensore all'atto della stessa) -violazione dell'ad 597 cod. proc. pen. per avere la Corte violato il principio devolutivo alla luce del tenore dell'atto di appello del Pubblico Ministero; -violazione dell'art. 603, comma 3-bis cod. proc. pen., per avere la Corte ribaltato la sentenza di primo grado senza disporre la riassunzione delle prove dichiarative assunte in primo grado avuto riguardo al tema della destinazione ad uso personale della sostanza detenuta e coltivata addotto dalla difesa sin dal primo grado; -travisamento probatorio in relazione alla ritenuta sussistenza, tra gli elementi acquisiti agli atti, di strumenti utili al confezionamento delle sostanze psicotrope diversi da un coltellino e da un bilancino, già segnalati dal primo giudice, trattandosi di risultanze non confermate dalle emergenze processuali. 3. Con memoria trasmessa via "" pec"" la dofesa ha ribadito le conclusioni esposte con il ricorso. CONSIDERATO IN DIRITTO 1. La riscontrata fondatezza del tema pregiudiziale in rito sollevato con il primo motivo di ricorso impone l'annullamento della sentenza impugnata con rinvio per nuovo giudizio alla Corte del merito competente. 2.La disamina degli atti, imposta dalla natura processuale del vizio prospettato, consente di evidenziare, in linea con quanto rimarcato dalla difesa, come in primo grado il ricorrente fosse assistito congiuntamente dall'avvocato Guidotti e dall'avvocato Ciociano ( quantomeno a far data dalla udienza del 12 maggio 2017, al cui verbale risulta allegata la nomina resa in favore dell'avvocato Guidotti). 2.1. Già nel corso del giudizio di primo grado l'avvocato Ciociano, con atto depositato il 9 aprile 2018, ebbe a rinunziare al mandato; rinunzia da ritenersi immediatamente dotata di efficacia esecutiva, giusta quanto previsto dal comma 3 dell'art. 107 cod. proc. pen. proprio in ragione della contestuale co-difesa garantita dalla presenza dell'altro difensore, all'epoca già officiato. 2 2.2. Ciò malgrado, in appello, la notifica del decreto di citazione venne effettuata in favore del difensore rinunziante e non dell'avvocato Guidotti che, all'epoca della instaurazione del giudizio di appello era rimasto l'unico a patrocinare l'imputato. Da qui la nullità correttamente prospettata, all'evidenza destinata ad inficiare la decisione impugnata, perchè assunta senza la preventiva rituale istaurazìone del contradditorio nei confronti del difensore di fiducia dell'appellato, che non ebbe a prendere parte al relativo giudizio. 2.3. Conclusione, questa, cui nel caso non può del resto ovviarsi, dando rilievo alla memoria depositata, nel corso del giudizio di appello, dall'avvocato Ciociano nell'interesse dell'appellato, malgrado la rinunzia operata in precedenza: lo scrutinio degli atti, infatti, non dà conto di un nuovo mandato difensivo all'uopo conferito dall'imputato all'avvocato Cociano, sicchè, in assenza di altri elementi, deve ritenersi che siffatta attività processuale venne realizzata in assenza del relativo rapporto fiduciario (reciso sin dal deposito della rinunzia), senza potersene estendere gli effetti all'appellato (non potendosi desumere la presenza del mandato difensivo per facta concludentia, soprattutto a fronte della formalizzazione della precedente rinunzia). Ne consegue che alla partecipazione al contraddittorio del citato difensore rinunziante (resa senza sollevare alcuna eccezione pregiudiziale) non può essere ascritto alcun rilievo sanante rispetto alla mancata instaurazione del contradditorio nei confronti dell' unico difensore di fiducia che all'epoca assisteva l'appellato ( ipotesi che per contro ben si sarebbe potuta sostenere laddove il medesimo vizio fosse stato riscontrato in costante perduranza della co-difesa connotante in origine il primo grado di giudizio). 3.Di qui l'annullamento della sentenza impugnata con rinvio per nuovo giudizio alla Corte di appello di Napoli e conseguente assorbimento delle ulteriori doglianze prospettate con il ricorso. P.Q.M. Annulla la sentenza impugnata con rinvio per nuovo giudizio alla Corte di appello di Napoli Così deciso il 25/11/2021. Il Consigliere estensore Il Pre idente ",5682
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s60@a2021@n47083@tS.clean.pdf,"SENTENZA sul ricorso proposto da Allegretti Vincenzo, nato a Brindisi il 24/08/1973 avverso l'ordinanza del 06/08/2021 del Tribunale di Lecce; visti gli atti, il provvedimento impugnato ed il ricorso; udita la relazione svolta dal Consigliere Martino Rosati; lette le conclusioni del Procuratore generale, in persona del Sost. Tomaso Epidendio, che ha chiesto l'annullamento con rinvio dell'impugnata ordinanza. RITENUTO IN FATTO 1. Vincenzo Allegretti, condannato con sentenza non ancora definitiva per il delitto di furto aggravato di un'autovettura e già sottoposto agli arresti domiciliari a norma dell'art. 89, d.P.R. n. 309 del 1990, attualmente si trova in custodia cautelare in carcere, applicatagli in forza dell'art. 276, cod. proc. pen., per aver violato le prescrizioni dell'originaria misura, essendosi in un'occasione allontanato dall'abitazione ed essendosi accompagnato, in altro frangente, a persona con lui non convivente. Penale Sent. Sez. 6   Num. 47083  Anno 2021Presidente: FIDELBO GIORGIORelatore: ROSATI MARTINOData Udienza: 25/11/2021L'istanza di sostituzione e di ripristino degli arresti domiciliari, proposta dal suo difensore, è stata respinta, e così l'appello ex art. 310, cod. proc. pen., avverso tale provvedimento di rigetto. Il giudice del gravame ha ritenuto che non fosse stato indicato alcun elemento realmente rappresentativo di un'attenuazione delle esigenze cautelari; che, non essendo stato impugnato l'originario provvedimento di aggravamento ex art. 276, cod. proc. pen., si fosse formato il c.d. ""giudicato cautelare"" sulle relative statuizioni; e che, infine, rispetto a quanto ivi ritenuto, non fossero sopraggiunti elementi di novità. 3. Impugna tale provvedimento l'Allegretti, attraverso il proprio difensore, ritenendolo affetto da violazione di legge e vizi di motivazione, in quanto: a) elementi di novità sono, invece, intervenuti, avendo egli dimostrato, in sede di appello cautelare, che nessuna delle due violazioni addebitategli, in realtà, sussisteva, giacché, all'orario in cui non fu rinvenuto in casa, era già autorizzato ad allontanarsi per andare al locale ""Ser.T."", dove effettivamente si era recato; mentre la persona trovata in sua compagnia era, in effetti, la sua convivente; b) l'ordinanza impugnata ha del tutto omesso di motivare sull'esistenza di esigenze cautelari di eccezionale rilevanza, presupposto necessario per il mantenimento della custodia in carcere per i soggetti di cui all'art. 89, cit.. 4. Ha depositato requisitoria scritta il Procuratore generale in sede, concludendo per l'annullamento con rinvio dell'ordinanza impugnata. CONSIDERATO IN DIRITTO 1. Il ricorso merita accoglimento, essendo fondata la prima delle anzidette doglianze. 2. Erroneo è il rilievo del Tribunale, secondo cui la mancata impugnazione del provvedimento di aggravamento della misura cautelare, emesso a norma dell'art. 276, cod. proc. pen., avrebbe determinato la formazione del ""giudicato cautelare"". Espressione del più generale ""principio di preclusione"" - che permea di sé l'intero ordinamento processuale ed è sintetizzabile, nei suoi minimi termini, nel «divieto di reiterazione dei procedimenti e delle decisioni sull'identica regiudicanda» (Sez. U, n. 34655 del 28/06/2005, Donati, Rv. 231800, in motivazione) - il c.d. ""giudicato cautelare"" presuppone comunque l'esperimento, 2 quand'anche non necessariamente l'esaurimento, delle impugnazioni cautelari. Secondo un insegnamento risalente, ma mai rivisto, il giudice chiamato a pronunciarsi sulla revoca della misura cautelare non incontra alcuna preclusione nella mancata impugnazione dell'ordinanza cautelare; preclusione che, invece, è suscettibile di formarsi a seguito delle pronunzie emesse, all'esito del procedimento incidentale d'impugnazione, dalla Corte Suprema ovvero dal Tribunale in sede di riesame o di appello, avverso le ordinanze in tema di misure cautelari. Con la precisazione detta preclusione ha una portata più modesta rispetto a quella determinata dalla cosa giudicata in senso proprio: sia perché è limitata allo stato degli atti; sia perché non copre le questioni deducibili, ma soltanto le questioni dedotte, implicitamente o esplicitamente, nei procedimenti d'impugnazione (Sez. U, n. 11 del 08/07/1994, Buffa, Rv. 198213). Evidente è, dunque, l'errore in cui è incorso il Tribunale, concordemente rilevato sia dal ricorrente che dal Procuratore generale nella sua requisitoria. 3. Così come errano, quei giudici, anche là dove affermano che, né con l'istanza ex art. 299, cod. proc. pen., che ha dato avvio a questo incidente cautelare, né con l'atto d'appello avverso il relativo provvedimento reiettivo, l'interessato abbia addotto elementi di novità. Invero, le circostanze relative ai due episodi che sarebbero alla base dell'aggravamento della misura domiciliare precedentemente in atto, indicate anche nel ricorso in rassegna, si presentano tutt'altro che inconferenti, potendo sicuramente avere dei riflessi - se effettivamente accertate - sulla gravità delle violazioni, se non addirittura sulla loro effettiva esistenza. Inoltre, della loro deduzione con l'originaria istanza di sostituzione della misura, dà atto lo stesso Tribunale nel suo provvedimento; e che le stesse siano state specificamente rappresentate anche con l'atto d'appello, poi, si rileva dalla lettura di quest'ultimo, consentita al giudice di legittimità in ragione della natura processuale della questione sottoposta al suo esame. 4. Tanto premesso, non può che rilevarsi un vuoto di motivazione sulle questioni devolute dal ricorrente al giudice d'appello, che impone l'annullamento della relativa ordinanza ed il rinvio degli atti al medesimo giudice, affinché provveda a colmarlo. Rimane assorbita, invece, poiché necessariamente consequenziale, la doglianza in tema di necessità o meno di esigenze cautelari di eccezionale rilevanza, anche qualora la misura carceraria venga disposta per violazione delle prescrizioni della custodia domiciliare. 3 P.Q.M. Annulla l'ordinanza impugnata e rinvia per nuovo giudizio al Tribunale di Lecce, competente ai sensi dell'art. 309, co. 7, c.p.p.. Manda alla cancelleria per gli adempimenti di cui all'art. 94, comma 1-ter, disp. att. cod. proc. pen.. Così deciso il 25 novembre 2021. I! Consigliere estensore Martino Rosati Il Preidente Giorgi, FWelbo ic ",6329
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s60@a2021@n47081@tS.clean.pdf,"SENTENZA sul ricorso proposto dal Procuratore della Repubblica presso il Tribunale di Savona nel procedimento a carico di Carrasco Echanove Jorge Fernando (CUI 065JG50), 28/03/1996 nato in Messico il avverso l'ordinanza del 23/07/2021 del Tribunale di Savona; visti gli atti, il provvedimento impugnato ed il ricorso; udita la relazione svolta dal Consigliere Martino Rosati; lette le conclusioni del Procuratore generale, in persona del Sost. Tomaso Epidendio, che ha chiesto l'annullamento senza rinvio dell'impugnata ordinanza. RITENUTO IN FATTO 1. Il Procuratore della Repubblica presso il Tribunale di Savona impugna l'ordinanza con cui il Tribunale medesimo non ha convalidato l'arresto di Jorge Fernando Carrasco Echanove, effettuato dai Carabinieri di Noli il 23 luglio 2021, nella ritenuta flagranza dei delitti di cui agli artt. 337 e 582-585, cod. pen., per Penale Sent. Sez. 6   Num. 47081  Anno 2021Presidente: FIDELBO GIORGIORelatore: ROSATI MARTINOData Udienza: 25/11/2021aver egli opposto resistenza fisica a tali militari, anche sferrando ad uno di essi un calcio e così procurandogli lesioni lievi. 2. Sostiene l'autorità ricorrente che tale ordinanza violi i parametri normativi dell'art. 381, comma 4, cod. proc. pen., e presenti una motivazione manifestamente illogica. Il Tribunale, infatti, ha escluso che la pericolosità dell'imputato sia «allarmante», presupposto, questo, tuttavia non richiesto dalla norma; ha valorizzato la mancata comprensione, da parte di costui, della lingua italiana, che, tuttavia, è circostanza inconferente; ne ha valutato, infine, in modo parcellizzato la complessiva condotta, che invece è stata caratterizzata da plurimi contegni violenti, lungo un arco temporale di varie ore (lancio di una pietra, spintoni verso un cittadino offertosi di fare da interprete con i poliziotti, distruzione del documento in suo possesso, strappato dalle mani degli agenti di polizia, calcio verso uno di costoro). 3. Ha depositato requisitoria scritta il Procuratore Generale, ritenendo fondato il ricorso e chiedendo di annullare senza rinvio l'ordinanza. CONSIDERATO IN DIRITTO 1. Il ricorso è fondato. 2. Per giurisprudenza unanime, in tema di arresto facoltativo in flagranza, il giudice della convalida deve operare un controllo di mera ragionevolezza, ponendosi nella stessa situazione della polizia giudiziaria, per verificare, sulla base degli elementi al momento da questa conosciuti o conoscibili, se la valutazione di procedere all'arresto rimanga nei limiti della discrezionalità riconosciutale e trovi ragionevole motivo nella gravità del fatto o nella pericolosità del soggetto, essendo sufficiente che ricorra almeno uno di tali due parametri (tra moltissime altre, Sez. 6, n. 7470 del 26/01/2017, Lattarulo, Rv. 269428; Sez. 5, n. 1814 del 26/10/2015, Koraj, Rv. 265885; Sez. 5, n. 10916 del 12/01/2012, Haraich, Rv. 252949). 3. Il provvedimento impugnato ha correttamente richiamato tale principio, ma ne ha fatto erronea applicazione, avendo valorizzato l'assenza di una pericolosità particolarmente accentuata, quale si desume dall'impiego del predicato «allarmante», che tuttavia non è richiesta dalla norma e, che, Il Consigli re estensore Mart o Ro,  ati . Il Presidente Giorgiò Fidelbo /n, comunque costituisce un aspetto rimesso alla valutazione degli operanti e censurabile solo nei limiti della irragionevolezza. Inoltre, la rilevanza attribuita dal Tribunale alle ""barriere linguistiche"" non è congruente con il tipo di condotta, consistita non già in un contegno reattivo d'impeto e momentaneo, scaturito da possibili incomprensioni, bensì in un'opposizione protrattasi a più riprese ed in momenti e contesti differenti. Deve, perciò, concludersi che gli elementi evidenziati dal Pubblico ministero ricorrente, incontroversi nella loro verificazione, sorreggono agevolmente un giudizio di ragionevolezza della valutazione di gravità del fatto e di pericolosità dell'indagato compiuta dalla polizia giudiziaria operante, tanto più se letti in modo complessivo e coordinato tra loro. 4. A norma dell'art. 620, lett. d), cod. proc. pen., pertanto, l'ordinanza impugnata dev'essere annullata, perché emessa in violazione dell'art. 381, comma 4, cod. proc. pen., e, per l'effetto, l'arresto del Carrasco Echanove dev'essere dichiarato legittimo. P.Q.M. Annulla senza rinvio il provvedimento impugnato, dichiarando legittimo l'arresto. Così deciso il 25 novembre 2021. ",4429
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s60@a2021@n47066@tS.clean.pdf,"SENTENZA sul ricorso proposto da Martella Nicolò, nato a Fabriano il 10/11/1995 avverso la sentenza del 12/04/2021 della Corte di appello di Ancona; visti gli atti, il provvedimento impugnato e il ricorso; udita la relazione svolta dal Consigliere Martino Rosati; lette le richieste del Pubblico Ministero, in persona del Sostituto Procuratore generale Tomaso Epidendio, che ha concluso chiedendo l'annullamento con rinvio della sentenza impugnata. RITENUTO IN FATTO 1. Attraverso il proprio difensore, Nicolò Martella impugna la sentenza della Corte di appello di Ancona del 12 aprile scorso, che ne ha confermato la condanna per il delitto di cui all'art. 73, comma 5, d.P.R. n. 309 del 1990, in relazione alla detenzione finalizzata alla cessione di 5,10 grammi di cocaina. 2. Il ricorrente deduce la violazione di tale disposizione incriminatrice, sostenendo che lo stupefacente da lui detenuto fosse destinato al proprio uso esclusivo, come si desumerebbe dalla sua condizione di conclamata e gravissima tossicodipendenza, e che l'accusa non abbia assolto al suo onere dimostrativo della destinazione di esso allo spaccio. Penale Sent. Sez. 6   Num. 47066  Anno 2021Presidente: FIDELBO GIORGIORelatore: ROSATI MARTINOData Udienza: 25/11/20213. Ha depositato requisitoria scritta il Procuratore generale, concludendo per l'annullamento con rinvio della sentenza. CONSIDERATO IN DIRITTO 1. Il ricorso dev'essere respinto, perché infondato. 2. La sentenza impugnata, pur con una motivazione estremamente sintetica, si confronta specificamente con gli elementi dedotti con l'atto d'appello a sostegno dell'allegazione della destinazione della sostanza detenuta dall'imputato al proprio uso personale esclusivo (ovvero assenza di contestuale disponibilità di danaro e di strumenti per il confezionamento), disattendendoli con una motivazione non manifestamente illogica. Osserva, infatti, la Corte d'appello: che il controllo è avvenuto a ridosso di un acquisto di stupefacente compiuto dall'imputato e soltanto pochissimi giorni dopo un ulteriore acquisto da lui effettuato, ciò che giustificherebbe razionalmente l'indisponibilità di contanti; ed altresì che, trattandosi di c.d. ""spaccio al minuto"", è ben probabile che egli acquistasse sostanza già tagliata. A tali rilievi il ricorso praticamente non obietta nulla, se non che l'imputato versasse in una condizione di grave tossicodipendenza, peraltro senza sorreggere tale allegazione con l'indicazione dei relativi elementi dimostrativi eventualmente in atti. E' sufficiente osservare, allora, che detta condizione personale, quand'anche effettiva, non è affatto inconciliabile con una detenzione finalizzata alla cessione a terzi: ipotesi, questa, ragionevolmente dedotta dai giudici di merito anche in ragione dei modestissimi redditi percepiti dall'imputato. 3. Al rigetto del ricorso consegue obbligatoriamente la condanna del proponente al pagamento delle spese di giudizio (art. 616, cod. proc. pen.). P.Q.M. Rigetta il ricorso e condanna il ricorrente al pagamento delle spese processuali. Così deciso in Roma, il 25 novembre 2021. ",3096
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s10@a2021@n46732@tS.clean.pdf,"SENTENZA sul ricorso proposto da: CAPARROTTA GERARDO nato a CARIGNANO il 05/12/1968 avverso l'ordinanza del 27/05/2021 del TRIB. LIBERTA' di CATANZARO udita la relazione svolta dal Consigliere MICHELE BIANCHI; lette le conclusioni del PG LUIGI GIORDANO che ha chiesto il rigetto del ricorso Penale Sent. Sez. 1   Num. 46732  Anno 2021Presidente: SIANI VINCENZORelatore: BIANCHI MICHELEData Udienza: 25/11/2021RITENUTO IN FATTO 1. Con ordinanza in data 28 maggio - 29 giugno 2021 il Tribunale di Catanzaro, quale giudice ai sensi dell'art. 309 cod. proc. pen., ha respinto la richiesta di riesame presentata dal difensore di Gerardo Caparrottta avverso l'ordinanza in data 27 aprile 2021 con cui il Giudice per le indagini preliminari del Tribunale di Catanzaro aveva applicato la misura cautelare della custodia in carcere nei confronti di Gerardo Caparrotta, indagato di concorso in tentativo di estorsione aggravata (capo C 36). L'imputazione di cui al capo C 36 ascrive a diversi indagati di aver, con minacce, compiuto atti idonei a costringere Sergio Leonardi a corrispondere la somma di euro mille ogni due autobotti di carburante in transito. In particolare, al Leonardi, che si era accordato, con la ditta D.R. Service di D'Amico Antonio e Giuseppe, per l'acquisto di carburante da trasportare nel suo deposito in Sicilia, veniva imposto da Roberto Aguì e Luciano Morabito l'indicata tangente per poter attraversare il territorio controllato dai predetti e trasportare il carburante in Sicilia. In data 4 marzo 2019 veniva documentata, tramite riprese, la presenza, presso la sede della D.R. Service, di Roberto Aguì, Luciano Morabito, Giuseppe D'Amico, Sergio Leonardi, Gerardo Caparrotta ed altri soggetti. Il contenuto dell'incontro veniva ricostruito sulla base delle successive dichiarazioni dei soggetti presenti, oggetto di intercettazione. In particolare, emergeva che gli esponenti della criminalità reggina (Aguì e Morabito) avevano, tramite Caparrotta, ottenuto di incontrare presso la ditta di Giuseppe D'Amico, il siciliano Sergio Leonardi, che era stato coinvolto da D'Amico in traffico di carburante. Nel corso dell'incontro era stato imposto a Leonardi il versamento ai ""reggini"" della somma di euro mille ogni due autobotti in transito; l'imposizione aveva trovato il sostegno di Giuseppe D'Amico, il quale aveva assicurato a Morabito che se Leonardi non avesse versato quanto dovuto, egli non avrebbe consentito la consegna del carburante. Aguì e Morabito erano intranei alla cosca di 'ndrangheta operante in San Luca e facente capo alla famiglia Pellè, circostanza nota sia al Leonardi che a D'Amico e a Caparrotta. Il Tribunale aveva ritenuto che l'estorsione fosse stata consumata, avendo Leonardi accettato l'imposizione, assicurando il versamento di quanto richiesto. Quanto alla posizione di Caparrotta, l'ordinanza ha osservato che questi si era attivato per organizzare l'incontro, vi aveva assistito aderendo alla parte che aveva formulato la richiesta estorsiva, così dandovi il proprio sostegno. 2 Il fatto era aggravato per il metodo mafioso, in quanto la richiesta estorsiva si era fondata sulla consapevolezza in capo alla persona offesa del contesto mafioso nel quale erano inseriti coloro che l'avevano formulata. Quanto alle esigenze cautelari, era stato ritenuto sussistente il pericolo di recidiva in ragione dell'inserimento dell'indagato negli ambienti della criminalità organizzata, ed era stata ritenuta non adeguata la meno afflittiva misura degli arresti domiciliari, anche con il sistema di controllo a distanza, inidoneo ad assicurare il rispetto della prescrizione del divieto di comunicare con altri sodali. 2. Ha proposto ricorso per cassazione il difensore di Gerardo Caparrotta, chiedendo l'annullamento dell'ordinanza impugnata. Con il primo motivo viene denunciato difetto di motivazione, risultando erronea, nell'ordinanza impugnata, l'indicazione della misura applicata, che è la custodia in carcere e non gli arresti domiciliari, come anche la fattispecie ascritta, che è tentativo di estorsione e non estorsione consumata, e il riferimento ad una ""associazione mafiosa di appartenenza"", non essendo ascritto al Caparrotta alcuna condotta associativa Con il secondo motivo viene denunciato difetto di motivazione del giudizio sulla gravità indiziaria sia in ordine al fatto che al concorso di Caparrotta. Da una parte, infatti, la persona offesa Sergio Leonardi era partecipe alla complessiva operazione fraudolenta e la richiesta del versamento di euro cinquecento per ogni autobotte riguardava il prezzo del carburante. Dall'altra, Caparrotta si era limitato ad essere presente all'incontro del 4 marzo 2019 tra D'Amico, Leonardi e altri soggetti. Con il terzo motivo viene denunciato difetto di motivazione del giudizio di gravità indiziaria dell'imputazione di estorsione ed ""associativa, quale concorrente morale"". Quanto all'estorsione, non vi è prova che fosse stata compiuta una estorsione né che ad essa avesse partecipato l'indagato, avente ruolo certamente secondario rispetto agli esponenti della cosca Pellè; lo stesso Leonardi, in conversazione successiva, non aveva riferito di aver subito estorsione. Quanto al reato associativo, imputazione inserita nella formulazione del capo C36, a carico dell'indagato non vi erano elementi indiziari né chiamate in reità provenienti da collaboratori. Con il quarto motivo viene denunciata la violazione dell'art. 1346 cod. civ., in quanto la persona offesa era comunque parte di un contratto illecito. 3 / Con il quinto motivo viene denunciato difetto di motivazione del giudizio sulle esigenze cautelari e sulla scelta della misura, fondato sul presupposto (falso) che l'indagato fosse partecipe di sodalizio mafioso. 3. Procedendo a trattazione scritta, il Procuratore generale ha chiesto il rigetto del ricorso. CONSIDERATO IN DIRITTO Il ricorso è, in parte, fondato e va dunque pronunciato annullamento, con rinvio, dell'ordinanza impugnata, nei limiti che verranno precisati. 1. Innanzitutto, si deve rilevare la manifesta infondatezza delle doglianze relative alla misura applicata e alla imputazione ascritta al ricorrente. L'indicazione, nella parte introduttiva del dispositivo pubblicato e della motivazione dell'ordinanza, della misura degli arresti domiciliari come quella applicata al Caparrotta è stata determinata da mero errore materiale, risultando, in particolare nella specifica motivazione delle esigenze cautelari, che al Tribunale fosse noto che nei confronti del ricorrente era stata applicata la misura della custodia in carcere. Inoltre, la misura è stata applicata in relazione alla imputazione di cui al capo C 36, che non riguarda condotta associativa, bensì estorsione aggravata sia dall'utilizzo del metodo mafioso sia dalla posizione di associati alla cosca Mancuso di alcuni dei concorrenti. Congruamente, dunque, i giudici della cautela hanno motivato, con riguardo alla posizione di Caparrotta, la gravità indiziaria in relazione al fatto di estorsione. Infine, l'ordinanza del Tribunale, a fronte di imputazione concernente un tentativo di estorsione, ha ritenuto che il reato fosse consumato, avendo la persona offesa assicurato la corresponsione di quanto richiesto. Si è proceduto, dunque, ad una legittima qualificazione giuridica del fatto. La giurisprudenza ha precisato che al giudice della cautela è consentito attribuire al fatto, oggetto della richiesta del pubblico ministero, una diversa qualificazione giuridica ai limitati fini dell'incidente cautelare, mentre non è consentito, non potendo procedere d'ufficio, applicare alcuna misura cautelare in relazione ad un fatto diverso da quello cui si riferiva la richiesta del pubblico ministero. 4 2. Con riguardo al giudizio sulla gravità indiziaria, il ricorso propone censura che riguardano sia la sussistenza del fatto che il concorso del ricorrente. 2.1. Viene dedotta l'insussistenza del fatto sul rilievo che la pretesa estorsiva sarebbe accessoria a un contratto (la fornitura di carburante a Leonardi) avente oggetto illecito, per violazione della normativa fiscale, come descritto dall'ordinanza impugnata alle pagine 2 e 3. La deduzione è manifestamente infondata. La giurisprudenza ha chiarito che nel caso in cui l'atto di disposizione, oggetto della richiesta formulata con violenza o minaccia, costituisca ""adempimento"" di un contratto avente causa od oggetto illecito la condotta del soggetto attivo integra la fattispecie di estorsione e non quella di esercizio arbitrario delle proprie ragioni (Sez. 6, n. 1672  del 20/12/2013, Do, Rv. 258284). Nel caso in esame, alla persona offesa è stato imposto un atto di disposizione del patrimonio solo di fatto collegato all'esecuzione del contratto avente oggetto illecito, un atto di disposizione, dunque, rispetto al quale il soggetto attivo non aveva alcun diritto né tutela giurisdizionale. L'ulteriore deduzione, secondo la quale la somma di denaro richiesta costituiva il prezzo della fornitura, da una parte, costituisce argomento di merito di cui non viene indicato alcun elemento di prova ed anzi viene presentato come congetturale (""... appare più che un'ipotesi ..."", pagina 7), e, dall'altra, non ha alcuna rilevanza in diritto, trattandosi, comunque, di prestazione priva di tutela giurisdizionale. 2.2. Con riguardo al giudizio sulla condotta del ricorrente, e, in specie, sulla valenza concorsuale della stessa, il ricorso evidenzia che si sarebbe trattato di condotta ""neutra"", priva di rilievo concorsuale, né dal punto di vista materiale né morale. Si tratta di argomento di merito, fondato su una lettura dei dati probatori alternativa rispetto a quella data dai giudici della cautela, che hanno ricostruito la condotta di Caparrotta sulla base delle conversazioni successive, dalle quali emergeva che il ricorrente, che aveva avuto un ruolo nell'organizzazione dell'incontro con gli esponenti ""reggini"", si era posto a sostegno delle ragioni dei fratelli D'Amico, i quali, a loro volta, avevano inteso sostenere apertamente gli emissari delle cosche reggine, il cui organigramma Caparrotta aveva mostrato di conoscere. Il ricorso, sul punto, non articola alcuna censura diretta alla struttura della motivazione, ma, marginalizzando le emergenze indicate come significative 5 di una presa di posizione del ricorrente a fianco di D'Amico e delle pretese di Aguì e Morabito, ha valorizzato unicamente il carattere neutro della mera presenza all'incontro e della sostanziale inutilità del contributo dato, in tesi di accusa, dal ricorrente. Dunque, la difesa è rimasta nell'ambito riservato al giudizio di merito, sollecitando il collegio ad una rinnovata valutazione delle prove, al di là dei limiti del sindacato motivazionale consentito nel giudizio di legittimità. 3. Il motivo quinto riguarda il giudizio sulle esigenze cautelari e sulla necessità della custodia in carcere. 3.1. Quanto alla sussistenza del pericolo di recidiva, i giudici della cautela hanno valorizzato, oltre alla gravità del fatto, la comprovata contiguità di Caparrotta con ambienti della criminalità organizzata, dato significativo della probabilità della recidiva. Sul punto, la difesa ha dedotto che tale giudizio era fondato su circostanze indimostrate non risultando a carico del ricorrente alcuna accusa di partecipazione a sodalizio mafioso. Il motivo è infondato. I giudici del merito cautelare hanno valorizzato alcune specifiche conversazioni, comprovanti la conoscenza da parte di Caparrotta degli esponenti di vertice di articolazioni di 'ndrangheta, dato compatibile anche con una mera connivenza, di per sè, non punibile in assenza di un effettivo vincolo associativo, ma comunque significativa di una disponibilità a dare un apporto in attività criminose, di cui la fattispecie in esame aveva dato riscontro. 3.2. In relazione al giudizio sulla scelta della misura, il Tribunale ha ritenuto non idonea la misura degli arresti domiciliari, nemmeno con il così detto braccialetto elettronico, sul rilievo che non sarebbero impediti ""i contatti con personaggi appartenenti all'associazione mafiosa di appartenenza"". Sul punto, il ricorso, che denuncia il travisamento dei dati relativi alla posizione processuale del ricorrente, cui non è addebitata alcuna condotta associativa, è fondato. Invero, l'ordinanza, se, con riguardo al giudizio sul pericolo di recidiva, aveva valorizzato la conoscenza da parte di Caparrotta della struttura di gruppi criminali, ora fonda il giudizio sulla necessità della massima misura custodiale sulla posizione di partecipe ad associazione mafiosa, dato che non risulta né dal profilo soggettivo dell'indagato né dalla prospettazione accusatoria. ibAfl 6 Lo specifico giudizio sulla scelta della misura risulta dunque fondato su un dato - la partecipazione di Caparrotta ad associazione mafiosa Š di cui non viene indicata la fonte probatoria e che, anzi, nemmeno la prospettazione di accusa aveva fatto propria. In parte qua, dunque, l'ordinanza impugnata va annullata. 4. Va dunque pronunciato annullamento dell'ordinanza impugnata limitatamente alla scelta della misura cautelare, con rinvio per nuovo giudizio sul punto al Tribunale di Catanzaro competente ai sensi dell'art. 309, co. 7, cod. proc. pen. Il giudice di rinvio, senza vincoli nel merito della decisione, dovrà vagliare la necessità, o meno, della massima misura custodiale, evitando di ripetere la carenza motivazionale indicata al superiore punto 3.2. Nel resto, il ricorso, complessivamente considerato, va respinto. P.Q.M. Annulla l'ordinanza impugnata limitatamente alla scelta della misura cautelare e rinvia per nuovo giudizio sul punto al Tribunale di Catanzaro competente ai sensi dell'art. 309, co. 7, cod. proc. pen. Rigetta nel resto il ricorso. Manda alla cancelleria per gli adempimenti di cui all'art. 94, comma 1-ter, disp. att. cod. proc. pen. Così deciso il 25 novembre 2021. ",13873
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s10@a2021@n46731@tS.clean.pdf,"SENTENZA sul ricorso proposto da: MUROLO FORTUNATO nato a NAPOLI il 29/12/1970 avverso l'ordinanza del 08/07/2021 del TRIB. LIBERTA' di NAPOLI udita la relazione svolta dal Consigliere ENRICO GIUSEPPE SANDRINI; sentite le conclusioni del PG LUIGI GIORDANO Il Procuratore Generale conclude per il rigetto del ricorso Penale Sent. Sez. 1   Num. 46731  Anno 2021Presidente: SIANI VINCENZORelatore: SANDRINI ENRICO GIUSEPPEData Udienza: 25/11/2021RITENUTO IN FATTO 1. Con l'ordinanza indicata in epigrafe il Tribunale di Napoli, in funzione di giudice del riesame ex art. 309 cod.proc.pen., ha confermato la misura cautelare della custodia in carcere applicata a Murolo Fortunato con ordinanza 6.04.2021 del GIP in sede per il reato di cui all'art. 416 bis cod.pen., consistito nella partecipazione al clan camorristico Amato-Pagano, in particolare all'articolazione territoriale operante in Melito di Napoli. Il Tribunale, preliminarmente, riteneva infondata la questione sollevata dalla difesa con riguardo alla mancata messa a disposizione da parte del pubblico ministero delle copie dei file audio concernenti le captazioni interessanti l'indagato, oggetto di richieste formulate il 28 e 29 giugno 2021; rilevava infatti che la segreteria del pubblico ministero aveva trasmesso la comunicazione via mali delle ore 15.21 del 6.07.2021, diretta al difensore avv. Luigi Senese, informante che i supporti richiesti erano disponibili per il ritiro presso la stessa. Il Tribunale riassumeva la genesi e i contenuti delle indagini che avevano condotto ad accertare l'esistenza e la perdurante operatività del clan Amato-Pagano, capace di esercitare un capillare controllo del territorio di insediamento, con riguardo prevalentemente alle piazze di spaccio e al settore delle estorsioni; quanto alla posizione dell'odierno indagato, pacificamente noto nell'ambiente criminale come Nando o Nanduccio (anche se talora chiamato Ferdinando), cognato di uno dei capi storici del clan, Amato Elio, di cui aveva sposato una sorella, il Tribunale dava atto che la partecipazione di Murolo Fortunato, detto Sasamen, all'associazione camorristica, anche in epoca successiva all'arresto e alla condanna per il medesimo titolo di reato con sentenza irrevocabile dell'11.12.2012 e alla scarcerazione del 26.12.2016, trovava grave riscontro indiziario in una serie convergente di elementi costituiti dalle chiamate in correità provenienti da due diverse fonti, e cioè Tsvetan Sabev, detto Sasà il bulgaro, e Vanacore Antonio, nonché dagli esiti delle investigazioni di p.g. e delle captazioni eseguite anche nell'ambito di procedimenti collegati. In particolare, Tsvetan Sabev, factotum del capoclan Amato Raffaele e in strettissimo contatto coi vertici del sodalizio fin dal 2006, già condannato per la relativa partecipazione associativa e la cui collaborazione con la giustizia, iniziata nel 2019, aveva ricevuto un vaglio di attendibilità mediante il riconoscimento dell'attenuante di cui all'art. 416 bis.1 comma 3 cod.pen., negli interrogatori del 19.09.2019 e 9.01.2020 aveva indicato il Miirolo, da lui riconosciuto in fotografia, come soggetto collocato al vertice del clan del quale teneva i conti, in qualità di stretto collaboratore di Liguori Marco nella gestione del sodalizio e di persona deputata a corrispondere gli stipendi agli affiliati di Mugnano, a coordinare l'attività estorsiva e ad occuparsi del narcotraffico, avvalendosi di un uomo di fiducia noto come Batman, individuato in Docile Vincenzo. Vanacore Antonio, a sua volta, negli interrogatori del 27.03.2019 e 31.05.2019, aveva dichiarato di aver custodito i soldi della cocaina per conto, tra gli altri, di Murolo Fortunato detto Sasamen (oggetto di contestuale riconoscimento fotografico), il quale provvedeva a ritirarli da lui ed era uno dei vertici del sodalizio nel periodo in cui il Liguori era detenuto. Il Tribunale rilevava che i dichiaranti avevano attribuito all'indagato il medesimo ruolo (in particolare di cassiere) all'interno del clan e ne collocavano l'attività nello stesso periodo compreso tra la scarcerazione del 2016 e l'assunzione del controllo del sodalizio da parte del Liguori; anche il collaboratore Cerrato Carmine, cognato di Pagano Cesare, aveva indicato nel Murolo colui che ""chiudeva"" i conti del clan in materia di droga ed estorsioni; valutava perciò positivamente l'attendibilità dei propalanti, rilevando che la mancata concessione dell'attenuante della collaborazione al Vanacore era dipesa solo dall'assenza di speciale rilevanza delle sue dichiarazioni nel procedimento in cui era stato giudicato e dalla sua mancata adesione a un programma collaborativo, pur avendo egli manifestato nell'interrogatorio del 31.05.2019 la volontà di distaccarsi completamente dall'ambiente criminale. Il Tribunale replicava alle deduzioni difensive volte a porre in dubbio l'attendibilità delle chiamate in correità, l'individuazione nell'odierno indagato del soggetto indicato dai propalanti e la spontaneità del relativo riconoscimento, rilevando che i contenuti dichiarativi trovavano ulteriore riscontro nei risultati oggettivi delle captazioni ambientali, in particolare nei colloqui intercorsi il 2.03.2019 tra Vanacore e Migliaccio Ottavio, 1'11.09.2018 tra due esponenti di rilievo del clan come Severino Andrea e Cristiano Claudio, il 23.08.2018 tra Cangiano Salvatore e Tortora Raffaele, il 2.01.2019 tra Vanacore e la sua compagna, confermativi del ruolo di vertice rivestito dal Murolo, dell'attualità di tale ruolo perché contestuale all'ascesa a capoclan di Liguori Marco, collocabile nel 2017, della sua veste di custode dei proventi del narcotraffico, dell'indicazione di Batman (cioè il Docile) come suo uomo di fiducia. Sulla scorta di tali elementi, il Tribunale riteneva operante la duplice presunzione normativa di attualità delle esigenze cautelari, essendosi la condotta associativa protratta almeno fino al marzo 2019, e di adeguatezza della massima misura coercitiva. 2. Avverso l'ordinanza del Tribunale del riesame risultano proposti, nell'interesse di Murolo Fortunato, due ricorsi per cassazione a firma dell'avv. Luigi Senese e un ricorso a firma dell'avv. Rocco Maria Spina, i cui motivi sono di seguito enunciati nei limiti strettamente necessari per la motivazione ai sensi dell'art. 173 co. 1 disp.att.cod.proc.pen. 2 2.1. Il primo ricorso dell'avv. Luigi Senese, recante la data del 24.08.2021, deduce, con unico motivo, violazione degli artt. 268, 293, 178 cod.proc.pen., con riguardo al mancato rilascio di copia su supporto digitale/informatico delle intercettazioni e alla conseguente violazione del diritto di difesa, nonché assenza di motivazione dell'ordinanza impugnata, di cui chiede l'annullamento. Il ricorrente rileva che il Tribunale aveva erroneamente ritenuto che il difensore avesse avuto conoscenza della mail ordinaria inoltrata dalla segreteria del pubblico ministero procedente il 6.07.2021, che non era stata indirizzata al recapito di posta certificata del difensore ma all'indirizzo privato del medesimo, al quale la comunicazione non era pervenuta; il difensore era venuto a conoscenza dell'invio della mail solo a seguito di accesso alla cancelleria del riesame per chiedere copia della nota depositata dall'organo inquirente; l'inidoneità del mezzo di comunicazione utilizzato non aveva garantito la conoscenza dell'atto, con violazione del diritto di difesa, tanto più che una mail ordinaria non assicurava la certezza della sua provenienza e il Tribunale non aveva motivato le ragioni della ritenuta conoscenza da parte del difensore; gli esiti delle captazioni erano stati indicati quali elementi fondanti del convincimento del giudice che aveva applicato la misura cautelare, con conseguente diritto della difesa di accedere ai file audio delle conversazioni registrate e di verificarne, in sede di riesame, la corrispondenza alle trascrizioni sommarie effettuate dalla p.g., a pena di inutilizzabilità in sede cautelare delle stesse; per effetto del denegato tempestivo accesso alle registrazioni foniche si era dunque prodotta una nullità, a regime intermedio, ex art. 178 comma 1 lett. c) del codice di rito, che era stata ritualmente eccepita in sede di riesame ed era idonea a inficiare la validità dell'ordinanza confermativa della misura sotto il profilo della ritenuta utilizzabilità dei risultati delle captazioni. 2.2. Il secondo ricorso dell'avv. Luigi Senese, recante la data del 2.09.2021, oltre a riproporre negli stessi termini il motivo appena riassunto, deduce una seconda ragione di doglianza, con cui lamenta violazione di legge e vizio di motivazione, in relazione all'art. 416 bis cod.pen., con riguardo alla ritenuta partecipazione del Murolo all'associazione di stampo camorristico dopo la scarcerazione del 26.12.2016, all'assenza di riscontri e alla mancanza di attendibilità delle dichiarazioni dei collaboratori Sabev e Vanacore. Secondo il ricorrente, il Vanacore si era limitato ad attribuire al Murolo il compito di ritirare il denaro provento della vendita di cocaina, ma non gli aveva attribuito il ruolo di cassiere del clan o di incaricato del pagamento degli stipendi, o comunque una condotta riconducibile a quella partecipativa richiesta dall'art. 416 bis cod.pen., così che le relative dichiarazioni non erano idonee a riscontrare sul punto quelle del Sabev; le propalazioni dei due collaboranti non convergevano neppure sull'organigramma del clan, che, secondo il Vanacore, dopo gli arresti prima di Rosaria Pagano e poi di Cipressa Giuseppe, sarebbe stato retto dal Liguori e dal Murolo, nonostante a quest'ultimo non fosse stato contestato un ruolo apicale; le dichiarazioni del Vanacore, provenienti da un soggetto estraneo al sistema, che perciò non poteva conoscerne le dinamiche interne e non aveva rapporti diretti col Murolo, dovevano ritenersi intrinsecamente inattendibili; anche Migliaccio Ottavio non era stato attinto da elementi dimostrativi della sua attuale partecipazione al clan, con la conseguenza che le confidenze da lui effettuate al Vanacore in una delle conversazioni intercettate, oltre a non chiarire a quale soggetto facessero riferimento (se al Liguori o altri), nulla di attendibile potevano apportare sul ruolo del Murolo, in particolare sul suo atteggiamento nei confronti di Bocchetti Enrico, che era risultato essere debitore personale del Liguori, unico soggetto portatore perciò di ragioni di rancore nei suoi confronti; le intercettazioni erano altresì inidonee a riscontrare le propalazioni del Sabev, in quanto le affermazioni di Cristiano Claudio sul ruolo di referente del Liguori assunto dal Murolo facevano riferimento a un'epoca antecedente la scarcerazione dell'indagato, connotata dalla comune appartenenza dei due soggetti al clan Amato-Pagano e coperta da giudicato; non vi era inoltre coincidenza di contenuti tra i verbali della collaborazione integrale del Vanacore e le sue dichiarazioni riassuntive, riportate nella richiesta del pubblico ministero, in quanto dalle prime non risultava che il collaborante avesse indicato nel Murolo il soggetto che si recava a casa sua a ritirare il denaro ricavato dalla vendita della cocaina o che scambiava messaggi col Cangiano; l'inaffidabilità del Vanacore trovava riscontro nel mancato riconoscimento, in sede di condanna, delle attenuanti generiche, sul presupposto dell'assenza di un suo contributo concreto, effettivo e determinante all'attività investigativa e della sua negazione di far parte del clan; quanto al Sabev, la credibilità delle sue propalazioni era inficiata dal fatto che le stesse erano state rese cinque mesi dopo l'arresto e la conoscenza dei dati investigativi contenuti nell'ordinanza di custodia, nonché dal ruolo di semplice ""bonificatore"" addetto alla ricerca e alla rilevazione delle microspie, incompatibile con l'allegata conoscenza delle vicende interne del clan, dal quale Sabev era uscito prima della scarcerazione del Murolo; né il collaboratore aveva affermato di aver partecipato a riunioni associative in cui avrebbe potuto incontrare l'indagato, limitandosi perciò a riferire solo quanto appreso per sentito dire; l'allegato ruolo di uomo di fiducia di Amato Raffaele era infine contraddetto dal fatto che questi lo aveva tenuto all'oscuro dei suoi affari illeciti. 2.3. Il ricorso dell'avv. Rocco Maria Spina deduce, con tre motivi che possono essere enunciati congiuntamente stante la loro sostanziale sovrapponibilità, violazione degli artt. 309, commi 5 e 8, e 291 comma 1 cod.proc.pen., violazione 4 degli artt. 192 e segg. del codice di rito e carenza/apparenza, nonché manifesta illogicità della motivazione, con riguardo alla valutazione delle dichiarazioni dei collaboratori di giustizia, violazione dell'art. 125 comma 3 cod.proc.pen. e vizio di motivazione sotto il profilo dell'omessa risposta alle argomentazioni svolte nella memoria difensiva depositata in sede di riesame. Il ricorrente censura il valore dimostrativo attribuito dall'ordinanza impugnata alle propalazioni dei collaboratori, rimaste prive di riscontri, senza esaminare le perplessità manifestate nella memoria difensiva; il Tribunale si era limitato a ripercorrere gli elementi indicati dal GIP senza procedere ad alcun vaglio critico, nonostante l'assenza di convergenza degli apporti dichiarativi, aventi ad oggetto fatti diversi tra loro, valorizzando esclusivamente gli elementi riferiti da Sabev e da Vanacore, disattendendo ogni altro dato acquisito; il racconto dei collaboranti, oltre che manchevole di riscontri individualizzanti, era generico, posto anche che Vanacore non era idoneo a riscontrare Sabev sulla partecipazione di Murolo all'associazione perché non si trattava di un collaboratore, ma di un imputato di reato connesso che aveva reso dichiarazioni eteroaccusatorie solo per alleggerire la propria posizione, mentre Sabev a sua volta si era limitato a riferire notizie de relato apprese da fonte anonima o dagli stessi indagati, essendosi allontanato dal clan Amato-Pagano, per sua stessa ammissione, dal 2017, in concomitanza con la scarcerazione di Murolo avvenuta il 26.12.2016, così da non poter riferire che fatti pregressi coperti da giudicato; Vanacore, in particolare, aveva narrato solo di riunioni alle quali non aveva partecipato e di incontri ai quali non aveva assistito, definendosi depositario di somme di denaro nonostante fosse ritenuto un informatore di polizia, e dunque soggetto poco affidabile; né il collaboratore aveva fatto il nome dell'indagato, che gli era stato suggerito dal pubblico ministero; anche le conversazioni intercettate tra terzi soggetti erano prive di efficacia dimostrativa, non essendone chiaro il contenuto né se gli interlocutori avessero fatto riferimento al Murolo. Secondo il ricorrente, dagli stessi elementi raccolti emergeva la totale estraneità dell'indagato a contesti di natura associativa, essendo il Murolo detenuto in regime di alta sicurezza durante la maggior parte delle indagini ed essendo altri e diversi i soggetti indicati col soprannome ""Nando""; l'unico elemento indiziario a carico era costituito in realtà dalla precedente condanna per il reato associativo; né le dichiarazioni dei collaboratori rispondevano ai criteri indicati dalla giurisprudenza (e richiamati nel ricorso) per la loro validazione e riscontro, che esigevano la specificità della chiamata e la valenza individualizzante ed esterna dei riscontri, così da non poter assumere idonea valenza indiziaria. CONSIDERATO IN DIRITTO 6/3 1. Il primo dei motivi di ricorso proposti dall'avv. Luigi Senese nell'interesse di 5 Murolo Fortunato è infondato. Dagli atti trasmessi dal giudice a quo risulta per tabulas che l'avv. Luigi Senese, con istanze indirizzate per via telematica al pubblico ministero procedente, aveva chiesto, in qualità di difensore del coindagato Liguori Marco, copia su supporto elettronico (tra le altre) delle quattro conversazioni, oggetto di captazione, di interesse del Murolo; l'istanza, redatta su carta intestata dello ""Studio Legale Senese"", riporta e indica in calce, oltre all'indirizzo fisico dello studio, tre recapiti di posta elettronica, tra i quali figura anche quello (avv.luigisenese(agmail.com) al quale il ricorrente deduce essere stata inviata la mail di risposta inoltrata il 6.07.2021 dalla segreteria del pubblico ministero, ciò che di per sé contraddice ed esclude l'allegata inidoneità della relativa casella di posta elettronica a ricevere la comunicazione dei dati richiesti e a consentirne la tempestiva conoscibilità da parte della difesa del Murolo. A fronte del dato, oggettivo e incontrovertibile, della messa a disposizione dei file audio richiesti, mediante la comunicazione inviata all'indirizzo di posta elettronica sopra indicato, il ricorrente era tenuto ad attivarsi per prendere tempestiva conoscenza dei relativi contenuti, senza che un'eventuale sua inerzia al riguardo possa costituire fonte di alcuna nullità o inutilizzabilità processuale delle captazioni sotto il profilo di una - inesistente - violazione del diritto di difesa. Correttamente, pertanto, l'ordinanza impugnata ha ritenuto priva di fondamento l'eccezione sollevata dalla difesa con riguardo alla mancata messa a disposizione dei file audio, che è stata riproposta negli stessi - infondati - termini come motivo di ricorso per cassazione. Deve aggiungersi, per scrupolo di motivazione, che in tema di misure cautelari personali questa Corte ha ripetutamente affermato il principio per cui è onere del difensore informarsi dell'eventuale accoglimento o rigetto ovvero del mancato esame dell'istanza con cui egli ha chiesto di accedere alle registrazioni delle conversazioni utilizzate per l'adozione della misura, con la conseguenza che il difensore non può limitarsi a rappresentare di aver fatto richiesta dei relativi supporti informatici, senza dimostrare di essersi attivato per prendere cognizione della sorte dell'istanza da lui formulata (Sez. 6 n. 38673 del 7/10/2011, Rv. 250848; Sez. 6 n. 29848 del 24/04/2012, Rv. 253252; Sez. 1 n. 7340 del 6/12/2016, dep. 2017, Farina, non massimata); grava in ogni caso sulla difesa l'onere di provare l'omesso o ritardato rilascio della documentazione richiesta (Sez. 2 n. 51935 del 28/09/2018, Rv. 275065), non sussistendo un obbligo dell'ufficio del pubblico ministero di recapitarla al richiedente, né di dare avviso al difensore della disponibilità del materiale richiesto (Sez. 5 n. 33874 del 5/07/2021, Rv. 281770). Sul punto, il ricorrente neppure ha allegato di essersi attivato tempestivamente( 6 k( presso la segreteria del pubblico ministero per conoscere l'esito della richiesta da lui formulata, limitandosi a dedurre un inconferente difetto di conoscenza della risposta inoltrata dalla segreteria il 6.07.2021. Va infine rilevato che il motivo presenta altresì un profilo di aspecificità, tale da renderlo ulteriormente infondato fino a rasentare l'inammissibilità, nella misura in cui non si confronta adeguatamente col tema decisivo dell'idoneità della ipotizzata inutilizzabilità, nei riguardi del Murolo, dei risultati dell'attività di captazione a scardinare la tenuta logica della motivazione dell'ordinanza impugnata, con riguardo all'autosufficienza delle convergenti chiamate in reità effettuate a carico dell'indagato dal Sabev e dal Vanacore ad integrare il grave quadro indiziario legittimante l'applicazione della misura cautelare; allorché, infatti, il ricorso per cassazione lamenti l'inutilizzabilità di un elemento a carico, il motivo deve illustrare, .a pena di inammissibilità, l'incidenza dell'eventuale eliminazione del predetto elemento ai fini della cosiddetta ""prova di resistenza"", essendo in ogni caso necessario valutare se le residue risultanze, nonostante l'espunzione di quella (in tesi) inutilizzabile, risultino sufficienti a giustificare l'identico convincimento (Sez. 6 n. 18764 del 5/02/2014, Rv. 259452). 2. Il secondo motivo di ricorso dell'avv. Senese e i motivi di doglianza dell'avv. Spina, che possono essere esaminati congiuntamente stante la sovrapponibilità dei relativi contenuti, sono nel loro complesso inammissibili, in quanto, pur denunciando formalmente inosservanze di legge e vizi di motivazione dell'ordinanza gravata, sono diretti in realtà - come emerge pianamente dal dato testuale - a censurare il merito della valutazione compiuta dal Tribunale del riesame sulla ritenuta capacità delle propalazioni accusatorie dei collaboranti Sabev e Vanacore, e degli ulteriori elementi di riscontro tratti dalle conversazioni intercettate e dalle indagini di p.g., ad integrare un quadro indiziario grave e concludente in ordine alla perdurante partecipazione associativa del Murolo al clan Amato-Pagano anche in epoca successiva al giudicato di condanna formatosi a suo carico per il medesimo titolo di reato e alla scarcerazione del 26.12.2016; i motivi si limitano dunque a sollecitare una rilettura dello spessore degli indizi di colpevolezza che non è deducibile in sede di legittimità. Costituisce orientamento consolidato di questa Corte che l'impugnazione di legittimità avverso le ordinanze emesse dal tribunale del riesame in materia di misure cautelari personali è proponibile soltanto se denuncia la violazione di specifiche norme di legge, ovvero la mancanza, la contraddittorietà o la manifesta illogicità della motivazione del provvedimento gravato, secondo i canoni della logica e i principi di diritto, ma non anche quando propone censure che mirano a prospettare una diversa ricostruzione dei fatti o una diversa valutazione degli elementi indiziari esaminati dal giudice di merito e da questi 7 ritenuti idonei a integrare un compendio Munito della gravità richiesta dall'art. 273 comma 1 cod.proc.pen. (Sez. 2 n. 31553 del 17/05/2017, Rv. 270628; Sez. 4 n. 18795 del 2/03/2017, Rv. 269884; Sez. 6 n. 11194 dell'8/03/2012, Rv. 252178; Sez. 5 n. 46124 dell'8/10/2008, Rv. 241997). L'apprezzamento della concludenza probatoria degli indizi è riservato in via esclusiva al giudice del merito cautelare, mentre alla Corte di cassazione spetta soltanto di verificare, in relazione alla natura del giudizio di legittimità e ai limiti che ad esso ineriscono, la congruenza logica e l'adeguatezza della motivazione sul punto (Sez. 2 n. 27866 del 17/06/2019, Rv. 276976; Sez. 4 n. 26992 del 29/05/2013, Rv. 255460), senza alcun potere di revisionare le circostanze fattuali della vicenda indagata e il peso degli indizi che il GIP e il Tribunale del riesame hanno ritenuto idonei a supportare l'applicazione della misura coercitiva. Il controllo demandato alla Corte di legittimità è perciò circoscritto alla verifica che il provvedimento del tribunale del riesame contenga l'esposizione delle ragioni giuridicamente significative, che hanno determinato l'applicazione della misura cautelare, e non sia inficiato da errori di diritto o da illogicità evidenti dal punto di vista della congruità delle argomentazioni rispetto al fine giustificativo del provvedimento, che - in relazione alla natura incidentale del procedimento de libettate - è preordinato a un giudizio prognostico in termini di qualificata probabilità di colpevolezza dell'indagato, e non all'acquisizione della certezza processuale della sua responsabilità, che è riservata al successivo giudizio di merito (Sez. 5 n. 50996 del 14/10/2014, Rv. 264213; Sez. 1 n. 19517 dell'1/04/2010, Rv. 247206). Ai suddetti criteri risponde puntualmente l'ordinanza impugnata, connotata da un'ampia, articolata e coerente motivazione, che ha fatto esatta applicazione del principio di diritto per cui i gravi indizi di colpevolezza richiesti dall'art. 273, commi 1 e 1-bis, cod.proc.pen. possono fondarsi sulle propalazioni accusatorie dei collaboratori di giustizia, coindagati del medesimo reato, la cui chiamata in reità, soggetta anche in sede cautelare ai criteri di valutazione stabiliti dall'art. 192 comma 3 del codice di rito, oltre a soddisfare i requisiti di credibilità soggettiva e di attendibilità intrinseca propri della prova dichiarativa, risulti corroborata da riscontri estrinseci di natura individualizzante, capaci di assumere idoneità dimostrativa in ordine alla condotta attribuita al soggetto chiamato, che possono essere costituiti anche dalla convergente propalazione di altro collaborante (Sez. 1 n. 16792 del 9/04/2010, Rv. 246948). La motivazione del Tribunale, che si salda a quella dell'ordinanza genetica, ha proceduto a un riesame approfondito e dettagliato, nei termini sopra riassunti in sede di esposizione del fatto, della tenuta dimostrativa del quadro indiziario emergente a carico del ricorrente dalle propalazioni del Sabev e del Vanacore, 8 provenienti da fonti autonome, intranee - entrambe - al sodalizio camorristico partecipato dal Murolo, che hanno riferito fatti e circostanze a loro diretta conoscenza apprese in costanza della comune militanza associativa, la cui affidabilità è stata vagliata e ritenuta all'esito di un confronto puntuale con le censure difensive, in specie valorizzando il ruolo del Sabev di factotum del capoclan Amato Raffaele e dando ragione dell'inidoneità della negata concessione al Vanacore dell'attenuante di cui all'art. 416 bis.1 terzo comma cod.pen. - spiegabile con l'atteggiamento processuale tenuto dal propalante nel giudizio a suo carico - a depotenziarne l'apporto dichiarativo. In particolare, la motivazione risulta rispettosa del principio secondo cui la convergenza di una pluralità di dichiarazioni collaborative in merito all'appartenenza di un soggetto a un'associazione di stampo mafioso è idonea a costituire un compendio indiziario connotato dalla gravità necessaria all'emissione di una misura cautelare personale allorché a siffatta indicazione si accompagni la descrizione di specifici fatti o comportamenti dell'accusato significativi di un suo consapevole apporto al perseguimento degli interessi del sodalizio criminoso (Sez. 1 n. 4087 del 6/02/2018, dep. 2019, Rv. 275164), che sono stati puntualmente individuati dal Tribunale nel ruolo - conformemente attribuito al Murolo da entrambi i collaboranti - di cassiere del clan, destinatario del denaro ricavato dalle cessioni di cocaina (a lui consegnato direttamente dal Vanacore) e incaricato di tenere i conti del sodalizio, anche provvedendo a corrispondere gli stipendi agli affiliati. L'ordinanza impugnata ha dato conto, in modo adeguato, della collocazione temporale delle condotte sopra descritte, attribuite al Murolo dai collaboranti, in un'epoca successiva alla sua scarcerazione (non coperta, perciò, dal precedente giudicato), perché riferite al periodo in cui la reggenza del clan era stata assunta da Liguori Marco, dopo l'arresto di Pagano Rosaria nel 2017, secondo un dato corroborato dai contenuti di una serie di conversazioni ambientali intercettate tra soggetti appartenenti al clan nel periodo compreso tra l'agosto del 2018 e i primi mesi del 2019, l'interpretazione del cui significato - frutto di una lettura logica e coerente alle complessive acquisizioni processuali - costituisce una questione di fatto che si sottrae al sindacato di legittimità (Sez. U n. 22471 del 26/02/2015, Rv. 263715) e non può essere rimessa in discussione dalla lettura alternativa prospettata dal ricorrente. Il Tribunale si è confrontato pertanto con i contenuti essenziali delle censure mosse dalla difesa del ricorrente alla ricostruzione accusatoria, ritenendole infondate all'esito di un percorso argomentativo logico e coerente; e ha così assolto il compito demandato al giudice del riesame di verificare e rivalutare criticamente la sussistenza dei presupposti che legittimano l'applicazione della 9 misura coercitiva, senza con ciò essere tenuto a confutare nel dettaglio ogni singola deduzione difensiva, potendo legittimamente limitarsi a dare conto, nell'ambito di un apprezzamento complessivo delle risultanze d'indagine, degli elementi rilevanti e ritenuti essenziali ai fini della decisione; l'obbligo motivazionale resta infatti circoscritto alla disamina delle allegazioni difensive munite di rilievo concludente che si pongano in oggettivo contrasto con gli elementi accusatori, senza alcun dovere di confrontarsi con le deduzioni che - come nel caso in esame - siano invece dirette a proporre ricostruzioni alternative della vicenda o a contrastare il potere selettivo degli elementi indiziari posti a fondamento della decisione cautelare (Sez. 1 n. 8236 del 16/11/2018, dep. 2019, Rv. 275053, Sez. 6 n. 3742 del 9/01/2013, Rv. 254216; Sez. 2 n. 13500 del 13/03/2008, Rv. 239760). Sotto tale profilo, si rivela manifestamente infondato il vizio di motivazione dedotto nel ricorso dell'avv. Spina con riguardo all'assenza di una specifica risposta del Tribunale alla memoria prodotta dalla difesa in sede di riesame, dovendosi escludere la sussistenza di un'omessa valutazione della memoria quando gli argomenti in essa sviluppati, sui quali il provvedimento impugnato sia rimasto eventualmente silente, siano smentiti dal complessivo impianto motivazionale, perché logicamente incompatibili con la ricostruzione accertata e la valutazione formulata— salvo il caso - nemmeno prospettato dal ricorrente - dell'introduzione di questioni nuove su un tema potenzialmente decisivo (sez. 5 n. 5443 del 18/12/2020, dep. 2021, Rv. 280670). 3. Il ricorso di Murolo Fortunato deve in definitiva essere rigettato, con condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Manda alla cancelleria per gli adempimenti di cui all'art. 94, comma 1-ter, disp.att.cod.proc.pen. Così deciso il 25/11/2021 ",29605
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s10@a2021@n46730@tS.clean.pdf,"SENTENZA sul ricorso proposto da: ALAOUI ISMAILI ABDERRAHIM nato a FES( MAROCCO) il 17/04/1981 avverso l'ordinanza del 08/06/2021 del TRIB. SORVEGLIANZA di BRESCIA udita la relazione svolta dal Consigliere ENRICO GIUSEPPE SANDRINI; lette le conclusioni del PG V. Manuali che h chiesto l'annullamento con rinvio dell'ordinanza impugnata Penale Sent. Sez. 1   Num. 46730  Anno 2021Presidente: SIANI VINCENZORelatore: SANDRINI ENRICO GIUSEPPEData Udienza: 25/11/2021RITENUTO IN FATTO 1. Il Tribunale di Sorveglianza di Brescia, con l'ordinanza in epigrafe, ha dichiarato inammissibile l'istanza di detenzione domiciliare e rigettato l'istanza di affidamento in prova al servizio sociale formulate da Alaoui Ismaili Abderrahim con riguardo alla pena di anni 1 mesi 3 giorni 26 di reclusione e anni 1 di arresto oggetto di provvedimento di cumulo posto in esecuzione; dato atto che la misura della pena detentiva espianda superiore a due anni precludeva l'ammissione al beneficio di cui all'art. 47 ter ord.pen., il Tribunale rilevava che il condannato era gravato da due precedenti per resistenza a p.u. ed era stato rinviato a giudizio il 3.06.2021 per cinque violazioni dell'art. 73 DPR n. 309 del 1990 commesse in epoca recente, risultava inottemperante all'espulsione disposta dal Questore di Brescia nel 2017 ed era privo di attività lavorativa, come confermato dall'Uepe che aveva espresso parere negativo all'affidamento in prova dell'Alaoui. 2. Ricorre per cassazione Alaoui Ismaili Abderrahim, a mezzo del difensore avv. Marco Capra, deducendo violazione degli artt. 71 ord.pen. e 678 cod.proc.pen. in relazione agli artt. 178 e 179 del codice di rito. Il ricorrente rileva che il provvedimento di cumulo messo in esecuzione era stato notificato all'Alaoui, allora detenuto, e ad altro difensore (avv. Caldera), il quale aveva proposto l'istanza di misure alternative in relazione a un precedente cumulo parziale (la cui notifica al condannato non era andata a buon fine), cui aveva fatto seguito la trasmissione al Tribunale di sorveglianza del cumulo attuale; che Alaoui, il quale dopo la scarcerazione si era trasferito a Rovato, non aveva ricevuto avviso dell'udienza fissata nel procedimento di sorveglianza, la cui notifica era stata tentata presso il precedente domicilio di Paderno Franciacorta, nonostante il Tribunale fosse a conoscenza del trasferimento di residenza risultante dalla relazione UEPE pervenuta il 28.05.2021; deduce la nullità assoluta dell'udienza per omessa notifica al condannato. 3. Il Procuratore Generale presso questa Corte ha rassegnato conclusioni scritte, con cui chiede l'annullamento con rinvio dell'ordinanza impugnata. CONSIDERATO IN DIRITTO 1. Il ricorso è infondato e deve essere rigettato, per le ragioni che seguono. 2. Dall'esame del fascicolo, consultabile da questa Corte stante la natura - processuale - del vizio dedotto dal ricorrente, emerge che nell'istanza di concessione di misure alternative presentata dal condannato, col patrocinio del difensore avv. Stefano Caldera, a seguito della sospensione ex art. 656 comma 5 cod.proc.pen. del primo ordine di esecuzione che aveva radicato il procedimento di sorveglianza, l'Alaoui aveva dichiarato la propria residenza in Paderno Franciacorta, via Romanino 15/C, indirizzo che era stato di conseguenza indicato come luogo di notificazione dell'avviso dell'udienza camerale nel decreto di ri( fissazione emesso il 23.11.2020 dal Presidente del Tribunale di sorveglianza; la notifica sperimentata a mezzo del servizio postale presso la residenza dichiarata non era tuttavia andata a buon fine per irreperibilità del condannato ed era stata pertanto successivamente eseguita mediante consegna di copia al difensore di fiducia avv. Caldera, nelle forme dell'art. 161 comma 4 cod.proc.pen. Non risulta, né è stato dedotto nel ricorso, che Alaoui avesse comunicato al Tribunale di sorveglianza alcun mutamento del domicilio dichiarato nella sua residenza di Paderno Franciacorta, come era tenuto a fare alla stregua del disposto dell'art. 677 comma 2-bis, secondo periodo, cod.proc.pen., nonché nell'adempimento del dovere di collaborazione gravante sul soggetto che chieda, nel proprio interesse, di essere ammesso a espiare la pena in una forma diversa dalla detenzione in carcere; il mero dato che nella relazione UEPE redatta nel maggio 2021, dopo l'emissione dell'avviso di fissazione dell'udienza camerale e il radicamento del procedimento di sorveglianza, Alaoui fosse indicato come residente in Rovato, via Foscato 52, non vale dunque a inficiare la regolarità della sequenza sopra descritta del procedimento notificatorio, perfezionatosi validamente nelle forme dell'art. 161 comma 4 del codice di rito. Del resto, il sostituto processuale dell'allora difensore di fiducia del condannato avv. Caldera (essendo la nomina dell'avv. Marco Capra, che ha proposto il ricorso, sopravvenuta solo successivamente all'udienza, il 17.06.2021, corna da procura speciale in atti), comparso all'udienza camerale, non aveva sollevato alcuna eccezione in ordine alla ritualità della notifica come sopra eseguita, i cui eventuali profili di invalidità risulterebbero perciò comunque sanati ex art. 182 cod.proc.pen., trattandosi di nullità a regime intermedio e non di nullità assoluta sempre rilevabile d'ufficio ex art. 179 del codice di rito (Sez. U n. 19602 del 27/03/2008, Rv. 239396). 3. Al rigetto del ricorso consegue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso il 25/11/2021  ",5597
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s10@a2021@n46727@tS.clean.pdf,"SENTENZA sul ricorso proposto da: ARAR HAMED nato a SIDI ELHANI( TUNISIA) il 10/09/1990 avverso l'ordinanza del 01/04/2021 del TRIB. SORVEGLIANZA di GENOVA udita la relazione svolta dal Consigliere ENRICO GIUSEPPE SANDRINI; lette le conclusioni del PG Lucia Odello che ha chiesto il rigetto del ricorso cvj Penale Sent. Sez. 1   Num. 46727  Anno 2021Presidente: SIANI VINCENZORelatore: SANDRINI ENRICO GIUSEPPEData Udienza: 25/11/2021RITENUTO IN FATTO 1. Il Tribunale di Sorveglianza di Genova, con l'ordinanza in epigrafe, ha rigettato le istanze di affidamento in prova al servizio sociale, di detenzione domiciliare e di semilibertà formulate da Arar Hamed con riguardo alla pena di anni 2 mesi 8 di reclusione inflitta per il reato di riciclaggio commesso, in concorso, nel 2016 ed avente per oggetto due motocicli di provenienza furtiva, privi di libretti di circolazione e nascosti su un furgone condotto dall'Arar imbarcato per la Tunisia; dato atto dell'inesistenza di precedenti o di carichi pendenti e della non emersione di contatti con la criminalità organizzata, nonché dell'indicazione di un domicilio in Mazara del Vallo ritenuto idoneo dalla p.g., il Tribunale riteneva tuttavia ostativa dell'ammissione a misura alternativa la condotta non collaborativa dell'Arar, che non si era presentato all'UEPE fin dal dicembre 2020, disinteressandosi del procedimento e sottraendosi volontariamente all'esecuzione penale mediante trasferimento all'estero, neppure comparendo all'udienza di sorveglianza che era stata rinviata per consentire la partecipazione del condannato, irreperibile nel domicilio dichiarato. 2. Ricorre per cassazione Arar Hamed, a mezzo del difensore, deducendo nullità dell'ordinanza impugnata per violazione di legge, in relazione agli artt. 125 comma 3 cod.proc.pen. e 71 bis ord.pen, nonché vizio di motivazione. Il ricorrente rileva che l'udienza per la decisione sulle istanze di misure alternative era stata rinviata una prima volta per perfezionare la notifica, non essendo stato rinvenuto l'Arar nel domicilio dichiarato; il condannato aveva quindi contattato il difensore informandolo di trovarsi in Tunisia e di essere impossibilitato a rientrare in Italia a causa della pandemia in atto, secondo una circostanza rappresentata al Tribunale, ma la brevità del nuovo rinvio concesso (26 giorni) non aveva consentito alll'Arar di presenziare; il ricorrente aveva perciò ricevuto conoscenza del procedimento di sorveglianza soltanto dopo la sua convocazione per l'udienza, così che contraddittoriamente il Tribunale ne aveva ritenuto l'inerzia colpevole, sussistendo invece un impedimento a comparire durante l'ondata pandemica che ostava al rientro in sicurezza in Italia. 3. Il Procuratore Generale presso questa Corte ha rassegnato conclusioni scritte, con cui chiede il rigetto del ricorso. CONSIDERATO IN DIRITTO 1. Il ricorso è manifestamente infondato e deve essere dichiarato inammissibile, perché basato su deduzioni del tutto generiche e prive del requisito dell'autosufficienza, che neppure si confrontano con l'orientamento consolidato di questa Corte in tema di doveri incombenti sul condannato che abbia chiesto una misura alternativa di espiazione della pena detentiva, nell'ambito del procedimento di sorveglianza da lui attivato. 2. Presupposti per la concessione della misura alternativa sono infatti la reperibilità e la collaborazione del condannato, nonché la sua disponibilità a sottoporsi alle valutazioni necessarie per l'applicazione del beneficio richiesto. Tutte le misure di cui agli artt. 47 e segg. ord.pen. postulano infatti la continua reperibilità e collaborazione dell'interessato, sia prima della concessione del beneficio che nel corso della sua esecuzione, atteso che soltanto così può essere valutato il suo comportamento e, successivamente, l'osservanza delle prescrizioni imposte (Sez. 1 n. 22442 del 17/01/2019, Rv. 276191 e Sez. 1 n. 4322 del 24/06/1996, Rv. 205695, affermative del principio con particolare riguardo all'affidamento in prova al servizio sociale). Nel caso di specie, il Tribunale dì sorveglianza ha puntualmente indicato e congruamente argomentato le ragioni per le quali ha ritenuto non collaborativo - ab origine - il comportamento del condannato, a partire dalla sua mancata presentazione all'UEPE nel dicembre 2020, trasferendosi all'estero e non comparendo neppure all'udienza alla quale era stato rinviato il procedimento proprio per consentire la sua rituale partecipazione; sul punto, il ricorso si limita a contraddire le conclusioni dell'ordinanza impugnata, fondate sui dati oggettivi appena evidenziati, mediante semplici affermazioni verbali prive di riscontro in ordine all'esistenza di un eventuale impedimento assoluto di Arar a comparire in udienza e a mettersi a disposizione degli uffici preposti a valutarne la posizione. 3. All'inammissibilità del ricorso consegue la condanna del ricorrente al pagamento delle spese processuali e al versamento alla cassa delle ammende della sanzione pecuniaria che si stima equo quantificare in 3.000 euro. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Così deciso il 25/11/2021 ",5256
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s10@a2021@n46726@tS.clean.pdf,"SENTENZA sul ricorso proposto da: VITALE VINCENZO nato a ANDRIA il 14/01/1970 avverso l'ordinanza del 06/04/2021 del TRIB. SORVEGLIANZA di BARI udita la relazione svolta dal Consigliere ENRICO GIUSEPPE SANDRINI; lette le conclusioni del PG Giulio Romano che ha chiesto il rigetto del ricorso Penale Sent. Sez. 1   Num. 46726  Anno 2021Presidente: SIANI VINCENZORelatore: SANDRINI ENRICO GIUSEPPEData Udienza: 25/11/2021RITENUTO IN FATTO 1. Il Tribunale di Sorveglianza di Bari, con l'ordinanza in epigrafe, ha dichiarato inammissibile l'istanza di affidamento in prova in casi particolari formulata ex art. 94 DPR n. 309 del 1990 da Vitale Vincenzo con riguardo alla pena di anni 4 giorni 10 di reclusione inflitta per i reati di concorso in rapina aggravata, ricettazione, sequestro di persona, detenzione e porto d'armi, agevolazione dell'attività mafiosa, commessi negli anni 2012 e 2013. Il Tribunale riteneva insussistente il requisito dell'attualità dello stato di dipendenza allegato dal Vitale a supporto dell'istanza; dava atto che il Sert di Andria aveva attestato che il soggetto era conosciuto dal maggio 2018 .per ""riferito abuso di alcol associato al gioco"" e sulla base di valutazione psichiatrica eseguita il 28.05.2018, diagnosticante uno stato di depressione in fase di remissione, era stato sottoposto a programma terapeutico di tipo ambulatoriale dal Maggio al novembre del 2018, epoca in cui Vitale si era trasferito per lavoro a Treviso, dove nel febbraio 2020 aveva ripreso il percorso terapeutico, facendo quindi ritorno ad Andria dove era stato ripreso in carico dal Serd locale nel novembre 2020; rilevava tuttavia che dalla documentazione del Serd di Treviso in data 4.04.2020 emergeva la remissione dall'abuso di alcol e la negatività degli esami tossicologici, con la precisazione che ""i valori degli ETG non configurano abuso di alcol conclamato""; di conseguenza il programma terapeutico suggerito dal Serd di Andria, anche finalizzato a un solo supporto psicologico, finiva per risultare un mero strumento di alternativa al carcere. 2. Ricorre per cassazione Vitale Vincenzo, a mezzo del difensore, deducendo due motivi di doglianza, coi quali lamenta: - violazione di legge e vizio di motivazione dell'ordinanza impugnata con riguardo alla ritenuta insussistenza dell'attualità dello stato di alcoldipendenza, valutata senza tener conto della certificazione rilasciata dai Sert di Treviso e di Andria e del processo rieducativo e terapeutico intrapreso in vista del reinserimento sociale; il ricorrente censura, in particolare, la valorizzazione della condizione di remissione raggiunta nel 2019 e affermata apoditticamente dal Tribunale sulla base della negatività degli esiti dei controlli, travisando i contenuti delle relazioni proponenti il proseguimento del programma terapeutico ambulatoriale; la iniziale remissione dall'abuso di alcol non poteva equivalere ad assenza di attualità della dipendenza, specie di tipo psicologico, posto che il soggetto alcoldipendente non può ritenersi guarito in base alla mera constatazione della cessazione di assunzione di alcol, necessitando invece di un ulteriore periodo di mantenimento terapeutico e supporto psicologico; il Tribunale aveva trascurato la relazione dell'UEPE di Bari attestante l'opportunità di un monitoraggio presso il Sart di Andria e non erano stati effettuati l'esame della personalità e della pericolosità; - violazione dell'art. 94 DPR n. 309 del 1990 con riguardo alla declaratoria di inammissibilità dell'istanza, pronunciabile esclusivamente in caso di mancata allegazione della certificazione dello stato di tossicodipendenza o della idoneità del programma terapeutico riabilitativo, e non nel caso di carenza di attualità comportante una valutazione di tipo discrezionale che il Tribunale avrebbe potuto compiere solo dopo l'esercizio dei propri poteri istruttori per verificare la sussistenza delle condizioni di legge per l'ammissione alla misura alternativa. 3. Il Procuratore Generale presso questa Corte ha rassegnato conclusioni scritte, con cui chiede il rigetto del ricorso. CONSIDERATO IN DIRITTO 1. Il ricorso è infondato in entrambe le sue deduzioni e deve essere rigettato. 2. Il secondo motivo di doglianza, che deve essere esaminato per primo secondo l'ordine logico, è privo di fondamento, perché l'art. 94 comma 1 DPR n. 309 del 1990, nel prevedere come condizione di ammissibilità dell'istanza di concessione della misura alternativa, l'allegazione di certificazione, rilasciata da una delle strutture ivi indicate, ""attestante lo stato di tossicodipendenza o di alcooldipendenza"" del soggetto, postula necessariamente l'attualità della dipendenza ivi attestata (Sez. 1 n. 4253 del 4/10/1994, Rv. 199468), risultando detta certificazione altrimenti inidonea a consentire al Tribunale di sorveglianza il compimento delle valutazioni di merito ad esso demandate. La declaratoria di inammissibilità dell'istanza del Vitale è stata comunque pronunciata all'esito dell'udienza celebrata nel contraddittorio delle parti, e dunque in forme idonee ad assicurare la piena esplicazione del diritto di difesa con riguardo a ogni possibile esito dell'udienza, mentre non sussiste alcun interesse concreto della parte a dolersi della natura di una pronuncia (di inammissibilità piuttosto che di infondatezza) che risulta comunque impugnabile col medesimo strumento giurisdizionale del ricorso per cassazione. 3. Il primo motivo di ricorso è invece inammissibile, perché generico e privo del requisito dell'autosufficienza. La doglianza si risolve infatti nel sollecitare a questa Corte una rinnovata - e in prospettiva diversa - valutazione della sussistenza del requisito dell'attualità della dipendenza da alcol del Vitale, implicante un giudizio di fatto che non è consentito alla Corte di legittimità, attualità che è stata motivatamente esclusa dall'ordinanza impugnata sulla scorta di un apprezzamento logicamente coerente alle risultanze aggiornate della certificazione rilasciata dal Serd di Treviso il 4.04.2020, nei termini più sopra riportati. E' vero che l'attualità dello stato di dipendenza e la necessità di un idoneo programma di recupero, richiesti per l'ammissione alla misura prevista dall'art. 94 DPR n. 309 del 1990, possono avere riguardo, qualora l'interessato abbia (-- 2 v-) ( superato la fase della dipendenza fisica dall'alcol o dalle sostanze stupefacenti, anche la sola dipendenza psichica in tesi ancora perdurante e necessitante di un supporto terapeutico e psicologico (Sez. 1 n. 20564 del 23/04/2012, Rv. 253343; Sez. 1 n. 46228 del 6/10/2004, Rv. 230503), ma, su tale punto, il ricorso si rivela eminentemente assertivo e privo di autosufficienza, non potendo valere la dedotta ""opportunità"" di un monitoraggio del Vitale presso il Serd di Andria, suggerita nella relazione dell'UEPE di Bari richiamata nella quarta pagina del ricorso, a supportare l'attualità di una condizione patologica di permanente dipendenza psichica dall'alcol. 4. Al rigetto del ricorso consegue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso il 25/11/2021 ",7196
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s60@a2021@n46130@tS.clean.pdf,"SENTENZA sul ricorso proposto da De Maio Vincenzo, nato il 04/09/1980 a Gioia Tauro avverso l'ordinanza del 22/04/2021 del Tribunale di Reggio Calabria visti gli atti, il provvedimento impugnato e il ricorso; udita la relazione svolta dal consigliere Massimo Ricciarelli; udite la requisitoria del Pubblico Ministero, in persona del Sostituto Procuratore generale Tomaso Epidendio, che ha concluso per l'annullamento con rinvio; uditi i difensori, Avv. Lorenzo Gatto e Avv. Domenico Putrino, che hanno chiesto l'accoglimento del ricorso. RITENUTO l:N FATTO 1. Con ordinanza del 22/4/2021 il Tribunale di Reggio Calabria ha confermato in sede di riesame quella del G.I.P. del Tribunale di Reggio Calabria in data 8/2/2021 con cui è stata applicata a Vincenzo De Maio la misura cautelare della Penale Sent. Sez. 6   Num. 46130  Anno 2021Presidente: FIDELBO GIORGIORelatore: RICCIARELLI MASSIMOData Udienza: 25/11/2021custodia in carcere quale partecipe di associazione dedita al narcotraffico composta anche da altri esponenti della famiglia. 2. Ha presentato ricorso De Maio tramite i suoi difensori. 2.1. Con il primo motivo deduce violazione di legge e vizio di motivazione in ordine alla gravità indiziaria per il reato associativo. Il Tribunale si era basato sul sequestro di armi e droga rinvenute nel 2017 in un fondo di Patamia Filomena, madre del ricorrente, sebbene dopo l'originario arresto De Maio fosse stato posto in libertà, in quanto si era assunto la paternità del materiale Patamia Domenico, nonché sulle dichiarazioni rese da due collaboratori di giustizia, che tuttavia non erano state correttamente riportate e interpretate, non avendo Labate saputo riferir nulla di preciso sul conto di Vincenzo e non avendo neppure Trunfio fatto riferimento alla circostanza che Vincenzo fosse trafficante di droga e più in generale al nucleo familiare di Pasquale De Maio. Quanto alle attività di videoripresa effettuate fuori del chiosco di pertinenza del ricorrente, non era stato dato conto del criterio di valutazione delle immagini, che peraltro documentavano incontri ma non dimostravano che gli stessi fossero funzionali all'operatività dell'associazione, fermo restando che nessuna intercettazione aveva avuto ad oggetto il ricorrente. 2.2. Con il secondo motivo denuncia violazione di legge e vizio di motivazione in relazione agli artt. 274 e 275 cod. proc. pen. e all'art. 74 d.P.R. 309 del 1990. In assenza di valide presunzioni non era stato dato conto della concretezza e dell'attualità delle esigenze cautelari né con riguardo al pericolo di inquinamento probatorio né con riguardo al pericolo di reiterazione criminosa, tanto meno alla luce del tempo trascorso, tale, quanto meno— da affievolire le esigenze cautelari, essendo invece necessario che nella motivazione si indicassero le ragioni della continuità del pericolo nella sua dimensione temporale. 3. Il Procuratore generale ha inviato requisitoria concludendo per l'annullamento con rinvio. 4. Il difensore del ricorrente ha depositato memoria con motivo aggiunto, segnalando che la Corte di cassazione aveva nelle more annullato con rinvio l'ordinanza emessa in sede di riesame nei confronti di altri indagati e che le dichiarazioni del collaboratore Labate non avrebbero potuto valorizzarsi a carico del ricorrente, non essendo peraltro rilevanti neppure le accertate presenze di lui presso II Pontile. 2 CONSIDERATO IN DIRITTO 1. ricorso è fondato. 2. Il Tribunale ha fondato il giudizio in ordine alla gravità indiziaria a carico di Vincenzo De Maio sulle dichiarazioni dei collaboratori di giustizia Labate e Trunfio, nonché sulle videoriprese effettuate sul lungomare di Gioia Tauro, sulla circostanza che Vincenzo De Maio era titolare di un chiosco e di un locale, che costituiva il punto di riferimento del sodalizio, nonché, a conferma di tali risultanze, sul sequestro di armi e droga effettuato nell'aprile 2017 su un fondo di proprietà di Patamia Filomena, madre del ricorrente, delle quali tuttavia all'epoca si era assunto la responsabilità esclusiva Patamia Domenico. 3. Deve immediatamente rilevarsi come la ricostruzione del Tribunale ponga in evidenza l'operatività di un articolato sodalizio, operante lungo il litorale di Gioia Tauro, essendo state rilevate fra l'altro giornaliere operazioni di cessione di stupefacenti. In tale quadro è stato dato rilievo a colloqui riservati intercorrenti tra soggetti ritenuti partecipanti al sodalizio e si è sottolineato che in alcune occasioni figurava presente anche Vincenzo De Maio. Va tuttavia subito osservato che il dato non è suffragato da alcun riscontro in merito al tenore effettivo dei colloqui e in ordine al fatto che i conciliaboli, almeno quelli coinvolgenti il ricorrente, inerissero effettivamente alla gestione del sodalizio e dei relativi affari, per le stesse ragioni non potendosi ritenere rilevante la titolarità da parte di Vincenzo De Maio del chiosco e del locale, che secondo gli assunti accusatori costituirebbero il punto di riferimento della consorteria. 4. Piuttosto assumono un ruolo cruciale nella ricostruzione del Tribunale le dichiarazioni di due collaboratori di giustizia. In particolare, nonostante le contestazioni sul punto formulate nel motivo di ricorso, deve ritenersi che effettivamente il collaboratore Trunfio abbia fatto riferimento ai De Maio, dando conto del loro coinvolgimento nei traffici di droga e menzionando anche Vincenzo De Maio. A fronte di ciò, si tratta peraltro di stabilire se dalla motivazione del provvedimento impugnato possano dirsi desumibili idonei elementi di riscontro, agli effetti dell'art. 273, comma 1-bis e 192, comma 3 e 4 cod. proc. pen. 5. Il primo elemento valorizzato è costituito dalle dichiarazioni del collaboratore Labate. 3 Ma sul punto nel motivo di ricorso si sottolinea come da quelle dichiarazioni non sia possibile desumere alcunché a carico di Vincenzo De Maio. L'assunto difensivo è fondato. Ed invero, anche a voler far riferimento alla frase riportata nel provvedimento impugnato, risulta con evidenza la genericità del riferimento e la mancanza di una puntuale qualificazione della fonte dell'informazione fornita dal collaboratore («si sa in ambienti criminali»). Ma, ancor più significativamente, va rimarcato come il ricorrente, allegando il verbale delle dichiarazioni abbia dimostrato che il collaboratore aveva mostrato di non avere informazioni precise sul conto di Vincenzo De Maio. D'altro canto, si è già rilevato come non possa dirsi concludente la partecipazione del ricorrente a colloqui riservati, di cui è ignoto l'effettivo contenuto. 6. Infine, con riguardo al sequestro di armi e droga effettuato nell'aprile 2017 su fondo di proprietà di Patamia Filomena, deve osservarsi che, a fronte di quanto emerso nell'immediatezza, allorchè sopraggiunsero durante le fasi del sequestro Patamia Rocco Giuseppe, Patamia Domenico e De Maio Vincenzo, i quali si qualificarono come gestori del terreno, nondimeno solo Patannia Domenico si assunse la responsabilità della detenzione del materiale rinvenuto. In tale quadro l'episodio non può dirsi di per sé specifico riscontro delle dichiarazioni di Trunfio o addirittura dimostrativo del ruolo assunto da Vincenzo De Maio, potendosi al contrario riconoscere il coinvolgimento di quest'ultimo, sovvertendo le originarie consapevolezze, solo alla condizione che sia altrimenti dimostrata la partecipazione del ricorrente al sodalizio. Vuol dirsi dunque che il ragionamento incentrato sull'attribuzione di rilievo al sequestro costituisce il frutto di una petizione di principio, dovendosi acquisire elementi idonei ad attestare il ruolo del ricorrente, a quel punto potendosi affermare che Vincenzo De Maio era custode del materiale recuperato, nell'ambito dell'operatività del sodalizio criminale. 7. Sulla base dei rilievi fin qui esposti deve ritenersi che il Tribunale non abbia correttamente analizzato, attraverso l'individuazione di elementi giuridicamente e logicamente valutabili, il tema della gravità indiziaria a carico di Vincenzo De Maio, ciò che impone l'annullamento dell'ordinanza impugnata con rinvio per nuovo esame e con assorbimento del tema delle esigenze cautelari, fermo restando che su tale punto non sono dedotti elementi da quali possa discendere un annullamento del provvedimento impugnato senza rinvio. 4 P. Q. M. Annulla l'ordinanza impugnata e rinvia per nuovo giudizio al Tribunale di Reggio Calabria competente ai sensi dell'art. 309, comma 7, cod. proc. pen. Manda alla cancelleria per gli adempimenti di cui all'art. 94, comma 1-ter disp. att. cod. proc. pen. Così deciso il 25/11/2021 ",8611
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s60@a2021@n46129@tS.clean.pdf,"SENTENZA sul ricorso proposto da Pubblico ministero presso il Tribunale di Caltanissetta nei confronti di Marcus Steven, nato il 12/08/1994 in Nigeria avverso l'ordinanza del 30/06/2021 del Tribunale di Caltanissetta visti gli atti, il provvedimento impugnato e il ricorso; udita la relazione svolta dal consigliere Massimo Ricciarelli; letta la requisitoria del Pubblico Ministero, in persona del Sostituto Procuratore generale Tomaso Epidendio, che ha concluso per l'annullamento con rinvio. RITENUTO IN FATTO 1. Con ordinanza del 30/6/2021 il Tribunale di Caltanissetta in sede di riesame ha annullato nei confronti di Steven Marcus la misura cautelare della custodia in carcere applicatagli con ordinanza del G.I.P. del Tribunale di Caltanissetta in data Penale Sent. Sez. 6   Num. 46129  Anno 2021Presidente: FIDELBO GIORGIORelatore: RICCIARELLI MASSIMOData Udienza: 25/11/202119/5/2021 per la partecipazione ad un'associazione, denominata Ika Rima, dedita al narcotraffico. 2. Ha presentato ricorso il P.M. presso il Tribunale di Caltanissetta, deducendo violazione di legge e contraddittorietà della motivazione. L'associazione Ika Rima è risultata costituita da un gruppo di nigeriani con sfondo solidaristico-cultista, dispone di un direttorio e prevede la partecipazione ad adunanze: in tale quadro è risultato che l'associazione è dedita al narcotraffico. Quanto alla posizione di Marcus nell'ordinanza genetica era stata posta in evidenza la circostanza che il predetto aveva partecipato a più adunanze, tra le quali quella del 20/2/2020 e risultava iscritto nel libro mastro rinvenuto al momento dell'arresto di uno dei sodali. Il Tribunale aveva per contro ritenuto che tali circostanze non suffragassero uno specifico contributo del soggetto all'attuazione del programma riguardante il narcotraffico, a fronte della componente solidaristico-cultista dell'associazione. Rileva il ricorrente che avrebbe dovuto aversi riguardo al profilo strutturale e programmatico, risultando nel caso di specie il ricorrente inserito nell'associazione e dovendosi attribuire agli elementi sopra rappresentati il significato della partecipazione alle dinamiche operative della compagine, a prescindere dall'individuazione di uno specifico ruolo. In particolare, avrebbe dovuto considerarsi il pregnante significato attribuibile alla partecipazione all'adunanza del 20/2/2020, nel corso della quale erano venute in rilievo questioni relative all'approvvigionamento della droga e ai pericoli connessi ai controlli delle forze dell'ordine. Inoltre segnala il ricorrente che il Tribunale era caduto in contraddizione, da un lato rilevando che la natura composita di Ika Rima era tale da privare la partecipazione ad una o più riunioni della connotazione tipica che avrebbe potuto avere la partecipazione ad un summit di un'associazione criminale, e dall'altro osservando che la connotazione parareligiosa non era tale da scalfire la ricostruzione accusatoria essendo stata dimostrata la coesistenza della finalità mutualistica e della finalità delittuosa di impiegare le forze comuni in una fiorente attività di narcotraffico. 3. Il Procuratore generale ha inviato requisitoria, concludendo per l'annullamento con rinvio. 4. Il ricorso è stato trattato, ai sensi dell""art. 23, commi 8 e 9, d.l. n. 137 del 2020, senza l'intervento delle parti. 2 CONSIDERATO IN DIRITTO 1. Deve preliminarmente rilevarsi che il ricorso, pur non facendo riferimento al tema delle esigenze cautelari, è tuttavia parimenti ammissibile. 1.1. Sul punto va rimarcato che, mentre il G.I.P. aveva ravvisato i presupposti per l'adozione della misura cautelare, il Tribunale si è limitato ad escludere la gravità indiziaria, senza esaminare il tema delle esigenze cautelari. Orbene, qualsiasi impugnazione deve essere assistita da uno specifico e concreto interesse, di cui deve essere apprezzata l'attualità, interesse che in materia cautelare, con riguardo alla posizione del Pubblico ministero, deve essere correlato alla possibilità di adozione o di ripristino della misura richiesta. Ciò significa che il Pubblico ministero deve in linea di massima fornire elementi idonei a suffragare l'attualità del suo interesse, in relazione ai presupposti per l'adozione della misura, anche se il provvedimento impugnato non abbia esaminato taluno di quei presupposti. Peraltro, ove quest'ultimo abbia specificamente escluso sia la gravità indiziaria sia le esigenze cautelari, l'impugnazione non può essere riferita ad uno solo dei due presupposti, ma dovrà articolare specifiche e argomentate censure con riferimento ad entrambi, giacché non può ravvisarsi l'interesse del Pubblico ministero ad affermazioni astratte, in specie in materia di gravità indiziaria, e deve inoltre escludersi che il Pubblico ministero abbia un interesse contrario a quello dell'indagato a vedersi riconosciuta la riparazione dell'ingiusta detenzione ex art 314 cod. proc. pen. (Sez. 6, n. 2386 del 24/6/1998, Machetti, Rv. 212898). Nel caso in cui il provvedimento impugnato abbia escluso un presupposto, pregiudizialmente rilevante, ritenendo assorbita l'analisi del profilo cautelare, l'impugnazione del Pubblico ministero dovrà esporre specifiche censure con riguardo al tema esaminato e dovrà inoltre rappresentare elementi idonei a suffragare la persistenza dell'interesse alla decisione in ragione della attualità delle esigenze cautelari. 1.2. L'onere rappresentativo del Pubblico ministero può essere, nondimeno, diversamente modulato, a seconda che i presupposti per l'applicazione della misura siano stati espressamente esclusi ab origine ovvero solo in sede di impugnazione di merito, ben potendosi in questo secondo caso, ove il provvedimento impugnato non faccia espresso riferimento alle esigenze cautelari, richiamare e aggiornare il quadro cautelare al fine di suffragare l'interesse. 1.3. Sta di fatto che proprio sulla base di considerazioni corrispondenti a quelle fin qui sviluppate si è affermato che «è inammissibile, per difetto di interesse, il ricorso per cassazione del pubblico ministero, proposto nei confronti dell'ordinanza di reiezione dell'appello avverso l'ordinanza di rigetto della richiesta 3 di misura cautelare, con cui lo stesso si limiti a contestare unicamente il mancato riconoscimento della sussistenza dei gravi indizi di colpevolezza, atteso che l'accoglimento del ricorso in ordine a tale profilo non potrebbe comunque condurre al ripristino della misura, quale unico oggetto dell'interesse giuridicamente tutelato del pubblico ministero» (Sez. 6, n. 12228 del 30/10/2018, De Gasperis, Rv. 276375, e più di recente Sez. 3, n. 13284 del 25/2/2021, Acanfora, Rv 281010). 1.4. E tuttavia deve a questo punto formularsi un'ulteriore osservazione: ove le esigenze cautelari siano state ravvisate nell'ordinanza genetica e in sede di riesame sia stata esclusa solo la gravità indiziaria, qualora venga in rilievo uno dei reati per cui opera la presunzione di cui all'art. 275, comma 3 cod. proc. pen., rispetto alla quale devono essere concretamente valutati eventuali elementi contrari, forniti dalla parte interessata, la contestazione del giudizio in ordine all'esclusione della gravità indiziaria di per sé comporta la sottostante reviviscenza della presunzione, ove la stessa non sia stata già concretamente superata sulla base di pregresse argomentazioni di merito: su tali basi deve ritenersi che nei casi indicati il ricorso del Pubblico ministero, incentrato sulla gravità indiziaria, sia di per sé automaticamente evocativo dell'interesse all'impugnazione, essendo volto ad ottenere nel prosieguo un nuovo giudizio di merito, che muova dalla validità della presunzione, salvo che siano offerti e reputati rilevanti elementi di segno contrario. 1.5. Alla stregua di quanto fin qui osservato si rileva che nel caso di specie viene in rilievo uno dei reati per i quali opera la presunzione di cui all'art. 275, comma 3, cod. proc. pen. che non risulta essere stata già superata, tanto che era stata emessa ordinanza applicativa di misura cautelare: ne discende che il motivo incentrato sui vizi del provvedimento impugnato, inerenti alla gravità indiziaria, di per sé evoca l'operatività della presunzione ai fini indicati. 2. Ciò posto, il ricorso è fondato. 3. Il Tribunale, pur riconoscendo che gli elementi acquisiti consentono di ritenere che l'associazione Ika Rima abbia una composita natura, in cui si fondono mutualità, religione ed esercizio organizzato di attività criminose, essenzialmente costituite dal narcotraffico, ha tuttavia escluso che a carico di Marcus ricorrano gravi indizi di partecipazione al sodalizio criminale, in mancanza dell'individuazione di un suo specifico ruolo. Si tratta di giudizio di cui il Pubblico ministero ricorrente ha segnalato l'inadeguatezza, in quanto connotato da contraddittorietà e da mancato apprezzamento di dati decisivi. 4 4. Ed invero risulta in primo luogo fondato il rilievo incentrato sulla contraddittorietà della motivazione, nella quale da un lato si è posto in luce che la natura composita dell'associazione priva la partecipazione ad una o più riunioni organizzate della connotazione tipica che potrebbe essere riconosciuta ad un summit criminale e dall'altro si è affermato che la connotazione para-religiosa del sodalizio non è idonea a scalfire la ricostruzione accusatoria, essendo stata dimostrata l'armonica coesistenza della finalità mutualistica perseguita dagli associati con la finalità di impiegare le forze comuni in una attività di spaccio. In particolare risulta evidente, in tale quadro, l'apoditticità e l'illogicità del giudizio formulato in ordine alla partecipazione alle riunioni, essendosi escluso che la stessa assumesse connotazione indiziante, in quanto non vi era coincidenza tra denaro versato in occasione delle riunioni e c:assa comune del sodalizio: in realtà, nel momento in cui si assume che l'associazione aveva una natura composita e che mutualità, religione e organizzazione di imprese criminali nel settore del narcotraffico si fondevano, non si comprende perché l'inserimento nel libro mastro e la partecipazione di Marcus a plurime riunioni, compresa quella del 2/2/2020, in cui si era esplicitamente parlato di operazioni illecite, delle pressioni esercitate dalle forze dell'ordine e della necessità di trasferire un quantitativo di droga, non consentisse di attribuire a dette riunioni la valenza di momenti decisionali condivisi, in relazione a tutti i temi oggetto di analisi, non essendo stato comunque chiarito, rispetto a quel tipo di sodalizio criminale, quale avrebbe dovuto ritenersi il discrinnine, al fine di ravvisare una partecipazione rilevante, basata sull'assunzione di un ruolo, a fronte di un indistinto contributo fornito all'operatività dell'associazione, in rapporto alle problematiche specificamente affrontate nella riunione del 2/2/2020. In altre parole, è stata omessa una puntuale analisi della concreta operatività di questo tipo di sodalizio, onde comprendere se la coralità della partecipazione alle riunioni costituisse o meno modalità tipica per contribuire anche allo sviluppo delle attività criminali. 5. Ciò di per sé inficia la motivazione e impone l'annullamento dell'ordinanza impugnata, con rinvio al Tribunale di Caltanissetta, perché venga riformulata l'analisi della gravità indiziaria, alla luce dei formulati rilievi. 5 7 P. Q. M. Annulla l'ordinanza impugnata e rinvia per nuovo giudizio al Tribunale di Caltanissetta competente ai sensi dell'art. 309, co. 7 cod. proc. pen. Così deciso il 25/11/2021 Il Consigliere estensore Massimo ciarelli ",11579
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211210/snpen@s10@a2021@n45449@tS.clean.pdf,"SENTENZA sul ricorso proposto da: CABEZA CEDENO RODRIGO ROBERTO nato il 11/10/1986 avverso l'ordinanza del 21/04/2021 del TRIB. SORVEGLIANZA di GENOVA udita la relazione svolta dal Consigliere ENRICO GIUSEPPE SANDRINI; lette le conclusioni del PG Felicetta Marinelli che ha chiesto l'annullamento con rinvio dell'ordinanza impugnata Penale Sent. Sez. 1   Num. 45449  Anno 2021Presidente: SIANI VINCENZORelatore: SANDRINI ENRICO GIUSEPPEData Udienza: 25/11/2021RITENUTO IN FATTO 1. Il Tribunale di Sorveglianza di Genova, con l'ordinanza indicata in epigrafe, ha revocato la misura dell'affidamento in prova al servizio sociale concessa a Cabeza Cedeno Rodrigo Roberto dal medesimo Tribunale il 5.09.2019, a seguito di arresto in flagranza per il reato di cessione di cocaina in data 10.03.2021 e di conseguente applicazione della misura cautelare dell'obbligo di presentazione alla p.g.; la revoca è stata disposta con decorrenza dal 5.09.2019 sul presupposto che il comportamento del soggetto, già diffidato il 27.10.2020, non aveva corrisposto alle aspettative e non consentiva una positiva valutazione del periodo di affidamento già trascorso. 2. Ricorre per cassazione Cabeza Cedeno Rodrigo Roberto, a mezzo del difensore, deducendo violazione di legge e vizio di motivazione in relazione all'art. 133 cod.pen., con riguardo alla decorrenza ex tunc del provvedimento di revoca e all'omessa motivazione delle ragioni per cui l'arresto del 24.03.2021 dovesse ritenersi di per sé idoneo ad inficiare un periodo di oltre un anno e mezzo di sottoposizione alla misura alternativa, pur avendo il magistrato di sorveglianza in data 26.02.2021 dichiarato cessata la pericolosità sociale del ricorrente sulla scorta del comportamento tenuto in regime di affidamento. 3. Il Procuratore Generale presso questa Corte ha rassegnato conclusioni scritte, con cui chiede l'annullamento con rinvio dell'ordinanza impugnata. CONSIDERATO IN DIRITTO 1. Il ricorso è fondato nei termini che seguono. 2. Premesso che il ricorrente non censura il provvedimento di revoca della misura alternativa, ma solo la sua decorrenza ex tunc, dal testo dell'ordinanza impugnata emerge un'effettiva carenza di motivazione sulle ragioni della disposta decorrenza della revoca dal 5.09.2019. Questa Corte ha affermato, con orientamento costante, il principio per cui in tema di revoca dell'affidamento in prova al servizio sociale, ai fini della determinazione del residuo periodo di pena da espiare, il giudice deve motivare in ordine alla decorrenza della revoca prendendo in esame non solo la gravità oggettiva e soggettiva del comportamento che ha dato luogo alla stessa, ma anche la condotta complessivamente tenuta dal condannato durante il periodo di prova trascorso, in particolare considerando la durata del periodo trascorso nell'osservanza delle prescrizioni imposte e la concreta incidenza di queste (Sez. 1 n. 490 del 3/11/2015, dep. 2016, Rv. 265859; Sez. 1 n. 9314 del 19/02/2014, Rv. 259474). Nel caso di specie, il Tribunale di sorveglianza si è limitato a dare atto che la revoca è stata determinata dall'arresto in flagranza del ricorrente per il reato di cessione di cocaina in data 10.03.2021, e c1911e relative conseguenze immediate, rappresentate dall'esito positivo della perquisizione domiciliare, dalla convalida dell'arresto e dall'applicazione di una misura coercitiva, nonché dell'esistenza di una diffida in precedenza rivolta al condannato il 27.10.2020, traendo da ciò la conclusione che la condotta del soggetto non aveva corrisposto alle aspettative sottese alla concessione della misura alternativa; ma non ha dato conto delle ragioni di tale diffida, comunque intervenuta a distanza di oltre un anno dall'ammissione alla fruizione del beneficio il 5.09.2019, né ha spiegato le ragioni della ritenuta inaffidabilità ab origine del comportamento tenuto in costanza della misura alternativa, così che la retroazione della revoca alla suddetta data risulta sostanzialmente immotivata e formulata in termini essenzialmente assertivi. 3. L'ordinanza gravata deve pertanto essere annullata, con rinvio al Tribunale di Sorveglianza di Genova per un nuovo giudizio sulla decorrenza della revoca, libero negli esiti ma da compiersi nella puntuale osservanza dei principi di diritto e degli oneri motivazionali sopra indicati. P.Q.M. Annulla l'ordinanza impugnata relativamente alla decorrenza della revoca dell'affidamento in prova al servizio sociale, con rinvio per nuovo giudizio sul punto al Tribunale di Sorveglianza di Genova. Così deciso il 25/11/2021 ",4552
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211209/snpen@s60@a2021@n45412@tS.clean.pdf,"SENTENZA sul ricorso proposto da: Minuzzo Cristiano, nato ad Ivrea (TO) il 09/09/1974 avverso la sentenza del 05/02/2021 della Corte di appello di Torino; visti gli atti, il provvedimento impugnato e il ricorso; udita la relazione svolta dal Consigliere Martino Rosati; lette le richieste del Pubblico Ministero, in persona del Sostituto Procuratore generale Tomaso Epidendio, che ha concluso chiedendo l'annullamento con rinvio della sentenza impugnata; lette le richieste del difensore, avv. Francesco Carboni, che ha concluso per l'accoglimento del ricorso. Penale Sent. Sez. 6   Num. 45412  Anno 2021Presidente: FIDELBO GIORGIORelatore: ROSATI MARTINOData Udienza: 25/11/2021RITENUTO IN FATTO 1. Cristiano Minuzzo, attraverso il proprio difensore, chiede di annullare la sentenza della Corte di appello di Torino del 5 febbraio 2021, che ne ha confermato la condanna per il delitto di appropriazione indebita, con le aggravanti dell'art. 61, nn. 7) e 11), cod. pen., commesso fino a giugno del 2014. Egli deduce che il reato si è estinto per remissione di querela, intervenuta successivamente a tale pronuncia e ritualmente accettata. Rileva, a tal fine: Š che, con d.lgs. n. 36 del 2018, è stato abrogato il terzo comma dell'art. 646, cod. pen., ed è stato introdotto il successivo art. 649-bis, con l'effetto che il delitto di appropriazione indebita aggravato ex art. 61, n. 11), cit., risultava perseguibile a querela, salvo che ricorressero circostanze aggravanti ad effetto speciale; Š che, nel caso di specie, pur essendo stata a lui contestata la recidiva infraquinquennale, e dunque una circostanza aggravante ad effetto speciale, della stessa non si debba tener conto, poiché - come osservato dalla stessa sentenza impugnata - di essa il Tribunale non ha fatto menzione, né in motivazione né in dispositivo, ed altrettanto ha fatto la Corte d'appello; Š che l'attuale previsione dell'art. 649-bis, per cui l'anzidetto delitto di appropriazione indebita aggravata è perseguibile d'ufficio se il danno arrecato alla persona offesa è di rilevante gravità, è stata introdotta soltanto successivamente, ovvero dalla legge n. 3 del 2019: talché, in forza del disposto dell'art. 2, quarto comma, cod. pen., essa non può trovare applicazione, in quanto legge meno favorevole rispetto alla complessiva disciplina vigente per effetto del citato d.lgs. n. 36 del 2018. 2. Ha depositato requisitoria scritta il Procuratore generale, concludendo per l'annullamento senza rinvio della sentenza impugnata, in accoglimento del motivo di ricorso. 3. Ha depositato conclusioni scritte la difesa ricorrente, insistendo per l'accoglimento dell'impugnazione. CONSIDERATO IN DIRITTO 1. Il ricorso è fondato e merita di essere accolto. I 2. Esatta è la ricostruzione diacronica della normativa compiuta dalla difesa. Per effetto degli artt. 10 e 11, d.lgs. 10 aprile 2018, n. 36, in vigore dal 9 maggio 2018, il delitto di appropriazione indebita aggravato ex art. 61, n. 11), cod. pen., era perseguibile a querela della persona offesa, tranne qualora ricorresse un'aggravante ad effetto speciale. E tale è rimasto fino al sopraggiungere della legge del 9 gennaio 2019, n. 3, in vigore dal 31 gennaio successivo, la quale ne ha disposto la perseguibilità d'ufficio anche nel caso di danno di rilevante gravità per la persona offesa. 3. Non v'è dubbio che tal ultima disciplina, attualmente in vigore, non possa trovare applicazione nei confronti del ricorrente, in quanto per lui meno favorevole rispetto a quella previgente. L'art. 2, quarto comma, cod. pen., nello stabilire, in caso di successione di leggi penali nel tempo, il principio della prevalenza della lex mitior, non opera alcuna distinzione tra quelle posteriori a quella del tempo in cui fu commesso il reato, non potendo perciò l'interprete limitarsi a prendere in considerazione quest'ultima e quella in vigore al momento della decisione, ma dovendo considerare anche quelle la cui vigenza si sia eventualmente esaurita nel tempo intermedio. Non è discutibile, infatti, che le scelte comportamentali, eventualmente anche soltanto di natura processuale, operate dal reo in ragione del sopraggiungere di una legge più favorevole rispetto a quella del tempo del commesso reato, non possano essere pregiudicate da un'eventuale modifica normativa ulteriore e per lui deteriore. Deve perciò concludersi che, a sèguito della modifica del regime di procedibilità dal citato d. Igs. n. 36 del 2018, nei procedimenti in corso per il delitto di appropriazione indebita aggravata ex art. 61 n. 11 cod. pen., l'intervenuta remissione della querela comporta l'obbligo di dichiarare la non procedibilità ai sensi dell'art. 129, cod. proc. pen., ove non ricorrano altre circostanze aggravanti ad effetto speciale: questo perché, dall'ormai pacifica natura mista, sostanziale e processuale, della procedibilità a querela, discende la necessità di applicare, nei procedimenti pendenti, la sopravvenuta disciplina più favorevole (così, tra altre, Sez. 2, n. 225 del 08/11/2018, dep. 2019, Mohammad Razzaq, Rv. 274734). 4. Resta, dunque, da valutare se la contestazione della recidiva nel quinquennio, sicuramente presente nell'imputazione elevata al ricorrente, sia ostativa alla procedibilità a querela del reato ascrittogli e, quindi, all'estinzione del medesimo per la successiva remissione di essa. Ritiene la Corte che alla questione debba darsi risposta negativa. 3 4.1. Nessuno revoca in dubbio che il riferimento alle circostanze aggravanti ad effetto speciale contenuto nell'art. 649-bis, cit., comprenda anche la recidiva qualificata (qual è quella contestata al Minuzzo), ed altresì che l'eventuale neutralizzazione degli effetti della stessa, per effetto del giudizio di bilanciamento con eventuali attenuanti a norma dell'art. 69, cod. pen., non ne elida la sussistenza né gli effetti sul regime di procedibilità. Tuttavia, nell'affermare questo principio, le Sezioni unite di questa Corte (sentenza n. 3585 del 24/09/2020, dep. 2021, Li Trenta, Rv. 280262) hanno spiegato in motivazione che la recidiva «è produttiva di effetti unicamente se il giudice ne accerta i requisiti costitutivi e la dichiara, verificando non solo l'esistenza del presupposto formale rappresentato dalla previa condanna, ma anche del presupposto sostanziale, costituito dalla maggiore colpevolezza e dalla più elevata capacità a delinquere del reo da accertarsi discrezionalmente, con obbligo specifico di motivazione, sia nel caso che venga riconosciuta, sia nell'ipotesi che venga esclusa (Sez. U, n. 5859 del 27/10/2011, dep. 2012, Marcianò, Sez. U, n. 31669 del 23/06/2016, Filosofi)». 4.2. Tutto questo non è avvenuto nell'ipotesi in rassegna, in cui - come rilevato nella sentenza impugnata (pag. 3) - il giudice di primo grado si è, nella sostanza, completamente disinteressato della recidiva, ma tanto ha fatto anche quello d'appello, né l'uno né l'altro avendo statuito alcunché sul punto. 5. Ne consegue che, non ricorrendo alcuna condizione ostativa alla perseguibilità a querela del delitto contestato al ricorrente, la remissione della stessa, con la successiva accettazione, ne ha determinato l'estinzione, a norma dell'art. 152, comma 1, cod. pen.. Da ciò discende - a norma dell'art. 620, lett. a), cod. proc. pen. - l'annullamento senza rinvio della sentenza impugnata. Gravano sul querelato le spese del procedimento, non avendo le parti interessate convenuto diversamente (art. 340, comma 4, cod. proc. pen.). P.Q.M. Annulla senza rinvio la sentenza impugnata, perché il reato è estinto per rimessione della querela. Condanna il querelato al pagamento delle spese del procedimento. Così deciso in Roma, il 25 novembre 2021. ",7672
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211202/snpen@s60@a2021@n44707@tS.clean.pdf,"SENTENZA sul ricorso proposto dal Procuratore della Repubblica presso il Tribunale di Brescia nel procedimento a carico di Mansi Zamir, nato in Albania il 06/02/1975 avverso la sentenza del 05/05/2021 del Tribunale di Brescia visti gli atti, il provvedimento impugnato e il ricorso; udita la relazione svolta dal Consigliere Martino Rosati; udito il Pubblico Ministero, in persona del Sostituto Procuratore generale Tomaso Epidendio, che ha concluso per l'inammissibilità del ricorso; uditi i difensori dell'imputato, avv. Francesca Aricò, in sostituzione dell'avv. Giovanni Aricò, ed avv. Gianbattista Scalvi, che hanno concluso per l'inammissibilità del ricorso. Penale Sent. Sez. 6   Num. 44707  Anno 2021Presidente: FIDELBO GIORGIORelatore: ROSATI MARTINOData Udienza: 25/11/2021RITENUTO IN FATTO 1. Il Procuratore della Repubblica presso il Tribunale di Brescia impugna la sentenza emessa dal Giudice per le indagini preliminari del medesimo Tribunale lo scorso 5 maggio, nella parte in cui, condannando Zamir Mansi per la detenzione di ingenti quantitativi di cocaina, ha comunque a questi riconosciuto attenuanti generiche equivalenti all'aggravante dell'art. 80, comma 2, d.P.R. n. 309 del 1990. Soffermandosi sulle ragioni di tale decisione, l'autorità ricorrente ne lamenta la contraddittorietà e l'illogicità, rilevando che: a) non si ravvisa la ritenuta «condotta collaborativa» dell'imputato, il quale, rimasto silente dopo il suo arresto e nella fase delle indagini, solo nel corso del processo ha prodotto una dichiarazione scritta, ammettendo soltanto l'innegabile detenzione della sostanza (atteso il suo arresto in flagranza) e tacendo qualsiasi notizia sui suoi complici; b) nella quantificazione della pena, la stessa sentenza si è espressa in termini di «estrema gravità» del fatto, così rivelandosi intrinsecamente contraddittoria; c) l'incensuratezza non può fondare, di per sé, il diritto al riconoscimento di tali attenuanti. 2. Ha depositato memoria scritta il Procuratore generale, concludendo per l'inammissibilità del ricorso. CONSIDERATO IN DIRITTO 1. Il motivo di ricorso non può essere ammesso. 2. In tema di riconoscimento o meno delle attenuanti generiche, il giudice del merito esprime un giudizio di fatto, la cui motivazione è insindacabile in sede di legittimità, purché non sia contraddittoria e dia conto, anche richiamandoli, degli elementi, tra quelli indicati nell'art. 133, cod. pen., considerati preponderanti ai fini della concessione o dell'esclusione. 3. Nello specifico, la sentenza ha diffusamente spiegato le motivazioni della decisione, evidenziando, pur in presenza di un fatto di reato connotato da oggettiva gravità (detenzione di circa 60 chilogrammi lordi di cocaina), plurimi, specifici e ragionevoli motivi per ritenere la condotta dell'imputato episodica ed espressiva di un minore disvalore penale: svolgimento di attività lavorativa, incensuratezza, modesto tenore di vita, assenza di elementi rivelatori di abituali suoi contatti con contesti criminali. Tale giudizio, pertanto, si sottrae al sindacato di legittimità, poiché non risulta manifestamente irragionevole, né intrinsecamente contraddittorio, essendo la valutazione di «estrema gravità» riferita alla dimensione oggettiva della vicenda e non alla specifica posizione dell'imputato. P.Q.M. Dichiara inammissibile il ricorso. Così deciso in Roma, il 25 novembre 2021. ",3390
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46845@tS.clean.pdf,"SENTENZA sui ricorsi proposti da: DE LONGIS GIOVANNI nato a BOLOGNA il 19/09/1953 DE LONGIS RAFFAELE nato a BENEVENTO il 01/09/1987 IASIELLO IDA nato a BENEVENTO il 30/03/1957 avverso l'ordinanza del 25/02/2021 del TRIB. LIBERTA' di NAPOLI udita la relazione svolta dal Consigliere ALESSANDRO RANALDI; sentite le conclusioni del PG PASQUALE FIMIANI: inammissibilita del ricorso. E' presente l'avvocato DEL BASSO DE CARO UMBERTO del foro di BENEVENTO in difesa di DE LONGIS GIOVANNI, DE LONGIS RAFFAELE e IASIELLO IDA il quale illustrando i motivi del ricorso insiste per l'accoglimento. Penale Sent. Sez. 4   Num. 46845  Anno 2021Presidente: PICCIALLI PATRIZIARelatore: RANALDI ALESSANDROData Udienza: 24/11/2021RITENUTO IN FATTO 1. Giovanni De Longis, Raffaele De Longis e Ida Iasiello propongono ricorsi avverso l'ordinanza del Tribunale del riesame di Napoli, depositata il 9.3.2021, che ha confermato il sequestro conservativo disposto dalla Corte di appello di Napoli su n. 6 unità immobiliari riconducibili all'imputato Giovanni De Longis, condannato con sentenza del 23.9.2020 in ordine al reato di omicidio commesso per colpa professionale ai danni di Yuri De Bellis; sequestro disposto su istanza delle parti civili, a fronte di una condanna del De Longis al pagamento di una provvisionale pari a complessivi 300.000 euro. 2. Nel ricorso si articolano tre motivi. I) Violazione di legge, in relazione agli artt. 125, comma 3, cod. proc. pen. e 111 Cost. Si deduce che gli immobili oggetto di sequestro, già di proprietà di Giovanni De Longis, sono stati da quest'ultimo trasferiti, a titolo oneroso, a Raffaele De Longis e Ida Iasiello - rispettivamente figlio e moglie del dante causa - con rogiti del 30.4.2014, 23.5.2014 e 25.7.2014. I documenti prodotti in sede di riesame sono dimostrativi della buona fede delle parti contraenti, trattandosi di rogiti aventi date largamente anteriori al decreto dispositivo del giudizio (risalente al 2016) e che testimoniano l'assoluta ignoranza del De Longis di essere iscritto nel registro di cui all'art. 335 cod. proc. pen. Il Tribunale ha confermato il sequestro con esclusivo riferimento alla data del fatto, successivamente addebitato al De Longis in termini di reato (12.1.2013), mentre la Corte di appello aveva fatto riferimento ad alienazioni successive alla condanna di primo grado (intervenuta, in realtà, il 6.2.2017). Trattasi, quindi, di motivazione apparente, del tutto estranea alla dialettica processuale, priva di un vero e proprio esame critico degli elementi di fatto e di diritto su cui si fonda la decisione. II) Violazione di legge, per avere ritenuto applicabile l'istituto del sequestro conservativo a beni trasferiti due anni prima dell'esercizio dell'azione penale (richiesta di rinvio a giudizio del 30.9.2016), secondo argomentazioni apodittiche e di puro genere. III) Violazione di legge, per avere applicato l'art. 192 cod. pen. sulla base di mere congetture, a fronte di atti notarili a titolo oneroso, con pagamenti tracciati a mezzo di assegni circolari e valori conformi a quelli catastali. Il rapporto di coniugio o di stretta parentela non è idoneo, di per sé ad integrare l'applicazione della norma citata, a meno di non ritenere operante una presunzione assoluta di 2 frode, peraltro sulla base di affermazioni prive di un concreto supporto probatorio. CONSIDERATO IN DIRITTO 1. I ricorsi devono essere dichiarati inammissibili. 2. Quanto al ricorso di Giovanni De Longis, si deve evidenziare che il medesimo non ha prospettato alcun interesse specifico a chiedere la restituzione di beni ceduti ai propri familiari, quindi formalmente appartenenti a soggetti terzi. Al riguardo, va evidenziato che l'art. 591, comma 1, lett. a), cod. proc. pen., la cui lettura non può essere disgiunta dall'art. 568, comma 4, cod. proc. pen., sancisce l'inammissibilità dell'impugnazione proposta ""da chi non è legittimato o non ha interesse"". Secondo la giurisprudenza assolutamente prevalente, e condivisibile, di questa Corte di Cassazione, l'indagato non titolare del bene oggetto di sequestro è legittimato a presentare richiesta di riesame del titolo cautelare purché vanti un interesse concreto ed attuale alla proposizione del gravame che, dovendo corrispondere al risultato tipizzato dall'ordinamento per lo specifico schema procedimentale, va individuato in quello alla restituzione della cosa come effetto del dissequestro (ex multis, Sez. 5, n. 20118 del 20/04/2015, Marenco, Rv. 263799; Sez. 2, n. 17852 del 12/03/2015, Cavallini Rv. 263756); affinché sia legittimato a proporre impugnazione, pertanto, l'indagato o l'imputato deve reclamare una relazione con la cosa a sostegno della sua pretesa alla cessazione del vincolo, in quanto il gravame deve essere funzionale ad un risultato immediatamente produttivo di effetti nella sfera giuridica dell'impugnante (Sez. 1, n. 15998 del 28/02/2014, Pascale, Rv. 259601). 3. Quanto ai ricorsi di Raffaele De Longis e Ida Iasiello, terzi interessati rispetto al procedimento penale nell'ambito del quale è stato disposto il sequestro conservativo di cui si discute, si deve preliminarmente rilevare come gli stessi siano stati presentati da difensore privo della procura speciale di cui agli artt. 100 e 122 cod. proc. pen., da intendersi quale atto concettualmente distinto dal mero mandato di rappresentanza e difesa in giudizio. Al riguardo, occorre richiamare il costante principio giurisprudenziale (Sez. 1, n. 8361 del 1,0/01/2014, Rv. 259174; Sez. 6, n. 46429 del 17/09/2009, Rv. 245440; Sez. 6, n. 11796 del 4/03/2010, Rv. 246485; Sez. 6, n. 13798 del 20/01/2011, Rv. 249873) secondo cui, per i soggetti portatori di interessi 3 meramente civilistici, deve trovare applicazione la regola che l'art. 100 cod. proc. pen. prevede espressamente per la parte civile e la persona civilmente obbligata per la pena pecuniaria, ossia che tali soggetti possono stare in giudizio solo con il ministero di un difensore munito di procura speciale. La posizione processuale del terzo interessato è infatti nettamente distinta sotto il profilo difensivo da quella dell'indagato e dell'imputato che, in quanto assoggettati all'azione penale, possono stare in giudizio di persona, avendo solo necessità di munirsi di un difensore che, oltre ad assisterli, li rappresenta ex lege ed è titolare di un diritto di impugnazione nell'interesse del proprio assistito per il solo fatto di rivestire la qualità di difensore, senza alcuna necessità di procura speciale, che è imposta solo per i casi di atti cd. ""personalissimi"". Non così per il terzo interessato, perché questi, al pari dei soggetti indicati dall'art. 100 cod. proc. pen., è portatore di interessi civilistici, per cui, oltre a non poter stare personalmente in giudizio, ha un onere di patrocinio, che è soddisfatto attraverso il conferimento di procura alle liti al difensore, come del resto avviene nel processo civile ai sensi dell'art. 183 cod. proc. civ. Nel caso trova quindi applicazione il principio per cui è inammissibile il ricorso per cassazione proposto, avverso il provvedimento di inammissibilità della richiesta di riesame relativa al decreto di sequestro preventivo, dal difensore del terzo interessato non munito di procura speciale ex art. 100 cod. proc. pen., non potendo trovare applicazione, in tal caso, la disposizione di cui all'art. 182, comma 2, cod. proc. civ., per la regolarizzazione del difetto di rappresentanza (Sez. 3, n. 29858 del 01/12/2017 - dep. 2018, Rv. 273505 - 01). 4. Peraltro, i ricorsi proposti sono inammissibili anche perché deducono, essenzialmente, vizi motivazionali e non vere e proprie violazioni di legge, come è richiesto dall'art. 325 cod. proc. pen. Le argomentazioni dell'ordinanza impugnata non possono essere ritenute assenti o apparenti, avendo il Tribunale motivatamente evidenziato gli elementi a sostegno della ritenuta natura di atti a titolo gratuito dei rogiti stipulati fra le parti dopo la commissione del fatto-reato, vale a dire: prezzi irrisori rispetto all'effettivo valore degli immobili e successione a stretto giro di tempo degli.  atti dispositivi, elementi che hanno indotto i giudici di merito a propendere per la inefficacia di tali atti nei confronti dei creditori ai sensi dell'art. 192 cod. pen. Si tratta di considerazioni che non possono essere attaccate in questa sede e che non configurano alcuna violazione di legge. 4 6. Stante l'inammissibilità dei ricorsi, e non ravvisandosi assenza di colpa nella determinazione della causa di inammissibilità (Corte cost. sent. n. 186/2000), alla condanna dei ricorrenti al pagamento delle spese processuali consegue quella al pagamento della sanzione pecuniaria, che si stima equo quantificare nella misura indicata in dispositivo. P.Q.M. Dichiara inammissibili i ricorsi e condanna i ricorrenti al pagamento delle spese processuali e della somma di euro mille ciascuno in favore della cassa delle ammende. Così deciso il 24 novembre 2021 ",8948
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46844@tS.clean.pdf,"SENTENZA sul ricorso proposto da: POZZI FRANCESCO nato a PESARO il 04/10/1971 avverso la sentenza del 16/12/2020 del GIP TRIBUNALE di PESARO udita la relazione svolta dal Consigliere MAURA NARDIN; lette le conclusioni del PG Penale Sent. Sez. 4   Num. 46844  Anno 2021Presidente: PICCIALLI PATRIZIARelatore: NARDIN MAURAData Udienza: 24/11/2021RITENUTO IN FATTO 1. Con sentenza del Tribunale di Pesaro del 16 dicembe 2020, resa ex art. 444 cod. proc. pen., è stata applicata a Francesco Pozzi la pena concordata per i reati di cui all'art. 73, commi 1 e 4 d.P.R. 309/1990 [capo a) dell'imputazione] e 73, comma 5 d.P.R. 309/1990 [capi b) e c) dell'imputazione]. 2. Avverso la sentenza propone ricorso, a mezzo del proprio difensore, Franceso Pozzi, affidandolo a quattro motivi di impugnazione. 3. Con il primo ed il secondo motivo si duole del vizio di motivazione in ordine alla mancata disamina del compendio probatorio a disposizione, al fine dell'affermazione della penale responsabilità dell'imputato, essendosi il giudice limitato a fare mero rinvio agli elementi emergenti dagli atti processuali. Osserva che, in particolare in ordine al reato contestato con il capo a) della rubrica, nessuna prova consente di affermare la destinazione a terzi dello stupefacente detenuto da Pozzi, sicché il giudice avrebbe dovuto prosciogliere l'imputato, ai sensi dell'art. 129 cod. pen.. 4. Con il terzo motivo fa valere la violazione della legge penale in relazione all'art. 73, comma 5 d.P.R. 309/1990, per non avere il giudice riqualificato il fatto di cui al capo a), nell'ipotesi c.d. lieve, nonostante la modesta quantità di stupefacente e la cessione di dosi quantitativamente minime. 5. Con il quarto motivo censura la violazione dell'art. 546 cod. proc. pen. e l'assenza di motivazione in ordine alla disposta confisca e distruzione dei beni oggetto di sequestro. Assume che fra questi vi era un telefono cellulare rispetto al cui utilizzo per la commissione dei reati nessun cenno si rinviene nella decisione gravata. Conclude per l'annullamento della sentenza impugnata. 6. Il Procuratore generale, con requisitoria scritta, ha chiesto annullarsi con rinvio la sentenza impugnata limitatamente alla disposta confisca della somma di denaro, con declaratoria di inammissibilità del ricorso nel resto. CONSIDERATO IN DIRITTO 1. Il ricorso è parzialmente fondato. 2. I primi due motivi sono inammissibili. Le doglianze, infatti, si risolvono in una mera censura alla motivazione della sentenza impugnata. Va ricordato, in proposito che"" La sentenza del giudice di merito che applichi la pena su richiesta delle parti escludendo che ricorra una delle ipotesi proscioglimento previste dall'art. 129 cod. proc. pen., può essere oggetto di controllo di legittimità, sotto il profilo del vizio di motivazione, soltanto se dal testo della sentenza.  impugnata appaia evidente la sussistenza di una causa di non punibilità ex art. 129 cod. proc. pen."" (Sez. 2 - , Sentenza n. 39159 del 10/09/2019, Rv. 277102). In questo caso nessun elemento è possibile ricavare dalla lettura della sentenza impugnata che consista di affermare l'esistenza dei presupposti applicativi dell'art. 129 cod. proc. pen.. D'altro canto essendo il ricorso stato introdotto, successivamente all'entrata 2 in vigore, in data 3 agosto 2017, della legge 23 giugno 2017 n. 103, i motivi diversi da quelli di cui al disposto dell'art. 448, comma 2^ bis, cod. proc. pen., sono di per sé inammissibili. 3. E' inammissibile, altresì, il terzo motivo di ricorso. E' sufficiente ricordare che ""In tema di applicazione della pena su richiesta delle parti, la possibilità di ricorrere per cassazione deducendo, ai sensi dell'art. 448, comma 2-bis, cod. proc. pen., l'erronea qualificazione giuridica del fatto contenuto in sentenza è limitata ai soli casi di errore manifesto, configurabile quando tale qualificazione risulti, con indiscussa immediatezza e senza margini di opinabilità, palesemente eccentrica rispetto al contenuto del capo di imputazione. (In applicazione del principio la Corte ha annullato senza rinvio la sentenza impugnata che aveva erroneamente qualificato come furto aggravato un fatto che, sulla base del capo di imputazione e della motivazione della sentenza, doveva qualificarsi invece quale tentativo di rapina impropria aggravata). (Sez. 2, Sentenza n. 14377 del 31/03/2021, Rv. 281116). In questo caso nessuna evidenza di eccentricità della qualificazione giuridica nella fattispecie di cui all'art. 73, commi 1 e 4 d.P.R. 309/1990 del reato di cui al capo a) può ascriversi alla sentenza impugnata, essendo contestata la detenzione, a fini di spaccio, di gr. 30 di sostanza stupefacente del tipo cocaina e di ulteriori gr. 0,7 della medesima sostanza, oltre a gr. 0,3 di hashish e gr. 1,2 di marijuana. 4. Il quarto motivo è fondato. 5. L'intera materia della ricorribilità per cassazione della statuizione inerente all'applicazione delle misure di sicurezza in ipotesi di applicazione della pena su accordo delle parti è stata recentemente oggetto della lettura sistematica da parte delle Sezioni Unite di questa Corte con la sentenza del 26 settembre 2019, n. 21368, Savin ed altri. Il Supremo Collegio ha distinto fra due diversi sistemi di impugnazione in relazione alla dimensione dell'accordo negoziale, individuando un regime differenziato che circoscrive l'operatività del regime speciale di cui all'art. 448, comma 2 bis cod. proc. pen. alle sole ipotesi in cui la misura sia stata oggetto dell'accordo fra le parti, restando la diversa ipotesi di applicazione della misura esterna al concordato regolata dall'art. 606 cod. proc. pen.. Con l'effetto, nel caso di illegalità della misura, rispettivamente della caducazione dell'intero accordo o della caducazione della sola statuizione relativa all'applicazione della misura di sicurezza, cui corrisponde un diverso contenuto dell'onere motivazionale gravante sul giudice, in forza del quale la motivazione sintetica è ammessa solo qualora l'applicazione sia 'interna' al patto. 6. Allorquando, dunque, la confisca non obbligatoria si ponga al di fuori del perimetro dell'accordo fra le parti il compito del giudice è quello di dare conto delle ragioni delle ragioni per cui ritiene di dover disporre la confisca di specifici beni, ""in quanto serviti o destinati a commettere il reato, ovvero prodotto o profitto dello 3 stesso, non essendo sufficiente riconoscerne la natura di bene utilizzato per la consumazione del reato. La natura del bene, invero, costituisce il presupposto dell'esercizio del potere di confisca e non esaurisce perciò l'onere motivazionale del giudice che la dispone"" (Sez. 3, n. 30133 del 05/04/2017 - dep. 15/06/2017, S, Rv. 270324; Sez. 2, n. 6618 del 21/01/2014, Fiocco, Rv. 258275; Sez. 6, n. 17266 del 16/04/2010, Trevisan, Rv. Sez. 5, n. 47179 del 03/11/2009, D'Ambrosio, Rv. 245387; 247085;Sez. 6, n. 10531 dei 21/02/2007, Baffoè, Rv. 235928). 7. La legittimità della confisca facoltativa, infatti, implica la dimostrazione della sussistenza del collegamento fra quanto sequestrato ed il reato. 8. Ora, nel caso di specie la sentenza impugnata omette del tutto la giustificazione sull'applicazione della misura di sicurezza, quantomeno in relazione al telefono cellulare sequestrato. 9. L'assoluta carenza della motivazione sul punto impone l'annullamento della decisione impugnata limitatamente alla statuizione inerente alla confisca, con rinvio al Tribunale di Pesaro per nuovo giudizio. P.Q.M. Annulla la sentenza impugnata limitatamente alla disposta confisca del telefono cellulare e rinvia sul punto al Tribunale di Pesaro per nuova valutazione. Dichiara inammissibile il ricorso nel resto. Cosi deciso il 4/11/2021 Il Consi liere estensore Il Presidente Ma1ira Nardin Pa Pìcc ",7764
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46843@tS.clean.pdf,"SENTENZA sul ricorso proposto da: SCARPONI RINO nato a LORETO il 27/01/1953 avverso l'ordinanza del 27/11/2020 della CORTE APPELLO di ANCONA udita la relazione svolta dal Consigliere ALESSANDRO RANALDI; lette le conclusioni del PG Penale Sent. Sez. 4   Num. 46843  Anno 2021Presidente: PICCIALLI PATRIZIARelatore: RANALDI ALESSANDROData Udienza: 24/11/2021RITENUTO IN FATTO 1. La Corte di appello di Ancona, quale giudice della riparazione, con l'ordinanza impugnata ha respinto la domanda con la quale Rino Scarponi ha chiesto la riparazione per la custodia cautelare subita nell'ambito di un procedimento penale per i delitti concernenti attività di favoreggiamento dell'immigrazione clandestina dai quali è stato definitivamente assolto. 2. Avverso la suddetta ordinanza, tramite il difensore di fiducia, propone ricorso l'interessato, denunciando violazione di legge e vizio di motivazione in relazione all'art. 314 cod. proc. pen. Deduce che il Tribunale abbia erroneamente denegato la riparazione basandosi su elementi di fatto ricostruiti diversamente rispetto al giudizio di merito, omettendo di valorizzare l'inattendibilità delle dichiarazioni del Di Pietrantonio, dichiarazioni dalle quali era partita la chiamata in correità dello Scarponi, ma non riscontrate da ulteriori elementi di conferma, come tali escluse dall'accertamento di merito. 3. Il Procuratore Generale, con requisitoria scritta, ha chiesto che il ricorso sia dichiarato inammissibile. CONSIDERATO IN DIRITTO 1. Il ricorso è inammissibile. 2. La Corte territoriale ha correttamente esaminato la questione sottoposta al suo esame secondo i parametri richiesti dalla disposizione di cui all'art. 314 cod. proc. pen., valutando in maniera congrua e logica, e con l'autonomia che è propria del giudizio di riparazione, la ricorrenza di una condotta ostativa determinata da dolo o colpa grave, avente effetto sinergico rispetto all'emissione della misura custodiale nei confronti dell'interessato. E' infatti noto che, in materia di riparazione per ingiusta detenzione, la colpa che vale ad escludere l'indennizzo è rappresentata dalla violazione di regole, da una condotta macroscopicamente negligente o imprudente dalla quale può insorgere, grazie all'efficienza sinergica di un errore dell'Autorità giudiziaria, una misura restrittiva della libertà personale. Il concetto di colpa che assume rilievo quale condizione ostativa al riconoscimento dell'indennizzo non si identifica con la ""colpa penale"", venendo in rilievo la sola componente oggettiva della stessa, nel senso di condotta che, secondo il parametro dell'id quod plerumque accidit, possa 2 aver creato una situazione di prevedibile e doveroso intervento dell'Autorità giudiziaria. Anche la prevedibilità va intesa in senso oggettivo, quindi non come giudizio di prevedibilità del singolo soggetto agente, ma come prevedibilità secondo il parametro dell'id quod plerumque accidit, in relazione alla possibilità che la condotta possa dare luogo ad un intervento coercitivo dell'autorità giudiziaria. Pertanto è sufficiente considerare quanto compiuto dall'interessato sul piano materiale, traendo ciò origine dal fondamento solidaristico dell'indennizzo, per cui la colpa grave costituisce il punto di equilibrio tra gli antagonisti interessi in campo. Va inoltre considerato che il giudice della riparazione, per stabilire se chi ha patito la detenzione vi abbia dato o abbia concorso a darvi causa con dolo o colpa grave, deve valutare tutti gli elementi probatori disponibili, al fine di stabilire, con valutazione ""ex ante"" - e secondo un iter logico-motivazionale del tutto autonomo rispetto a quello seguito nel processo di merito - non se tale condotta integri gli estremi di reato, ma solo se sia stata il presupposto che abbia ingenerato, ancorché in presenza di errore dell'autorità procedente, la falsa apparenza della sua configurabilità come illecito penale (Sez. 4, n. 9212 del 13/11/2013 - dep. 2014, Maltese, Rv. 25908201. La valutazione del giudice della riparazione, insomma, si svolge su un piano diverso, autonomo rispetto a quello del giudice del processo penale, ed in relazione a tale aspetto della decisione egli ha piena ed ampia libertà di valutare il materiale acquisito nel processo, non già per rivalutarlo, bensì al fine di controllare la ricorrenza o meno delle condizioni dell'azione (di natura civilistica), sia in senso positivo che negativo, compresa l'eventuale sussistenza di una causa di esclusione del diritto alla riparazione (Sez. U, n. 43 del 13/12/1995 - dep. 1996, Sarnataro ed altri, Rv. 20363801). 3. Da questo punto di vista, l'ordinanza impugnata ha fornito un percorso logico motivazionale intrinsecamente coerente e rispettoso dei principi di diritto connessi all'istituto della riparazione. La Corte territoriale, valutando autonomamente le risultanze processuali, ha fondatamente ritenuto che il comportamento del ricorrente, pur ritenuto privo di rilevanza penale, ha contribuito in maniera gravemente colposa e decisiva all'emissione della misura cautelare. Sono stati, in particolare, valorizzati elementi di fatto ritenuti sussistenti anche dalla sentenza assolutoria, quali la creazione della società per fini ed attività indeterminate, nonostante la stessa società fosse inattiva; le relazioni e i contatti dei quali lo Scarponi è stato protagonista in situazioni altamente evocative dell'utilizzo della società, di cui era amministratore, per fini illeciti, come i numerosi incontri con gli intermediari bengalesi e la costituzione di una nuova società, con 3 soggetti del tutto estranei alla società originaria, in cui avrebbero dovuto lavorare tre dipendenti per svolgere lavori indeterminati. Si tratta di considerazione logiche, plausibili e corrette in diritto, del tutto rispettose dell'oggetto della delibazione richiesta al giudice della riparazione, secondo i principi dianzi richiamati, non trattandosi nella specie di valutare la sussistenza di fatti-reato, bensì di verificare la configurabilità di un comportamento gravemente colposo dell'interessato e sinergico rispetto alla misura restrittiva dallo stesso subita. 4. A fronte di tali corrette e persuasive argomentazioni, il ricorrente si è limitato a contestare genericamente il provvedimento impugnato, non confrontandosi con le motivazioni specificamente formulate dalla Corte territoriale a sostegno della ritenuta sussistenza di una condotta ostativa, ma limitandosi ad affermare apoditticamente che lo Scarponi non aveva alcuna frequentazione ambigua con il Di Pietrantonio e che le operazioni societarie poste in essere non avevano alcun collegamento con i reati contestati. 5. Stante l'inammissibilità del ricorso, e non ravvisandosi assenza di colpa nella determinazione della causa di inammissibilità (Corte cost. sent. n. 186/2000), alla condanna del ricorrente al pagamento delle spese processuali consegue quella al pagamento della sanzione pecuniaria, che si stima equo quantificare nella misura indicata in dispositivo. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso il 24 novembre 2021 ",7197
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46833@tS.clean.pdf,"SENTENZA sul ricorso proposto da: RUGGERO GIUSEPPE MARIO nato a CASTELLAMMARE DEL GOLFO il 26/02/1960 avverso la sentenza del 04/06/2020 della CORTE APPELLO di PALERMO visti gli atti, il provvedimento impugnato e il ricorso; udita la relazione svolta dal Consigliere MAURA NARDIN; lette le conclusioni del Procuratore generale Penale Sent. Sez. 4   Num. 46833  Anno 2021Presidente: PICCIALLI PATRIZIARelatore: NARDIN MAURAData Udienza: 24/11/2021RITENUTO IN FATTO 1. Con sentenza del 4 giugno 2020 la Corte d'Appello di Palermo ha riformato assolvendo l'imputato la sentenza del Tribunale di Trapani con cui Antonino Pizzo era stato ritenuto colpevole del delitto di cui all'art. 590, comma 2 cod. pen., perché, in qualità di committente dei lavori di intonacatura del fabbricato di civile di nuova realizzazione su terreno di sua proprietà, con colpa consistita in negligenza, imprudenza ed imperizia, nonché nella violazione dell'art. 90 comma 9 lett. a) d. Igs. 81/2008, consentendo che venisse predisposto un ponteggio non a regola d'arte, in assenza dei presidi antinfortunistici, cagionava a Mario Giuseppe Ruggero, che intento ad effettuare i lavori sul prospetto dell'immobile, precipitava a terra da un'altezza di quattro metri, lesioni personali gravi, consistite in politrauma con frattura pluriframmentata della testa dell'omero sinistro e frattura scomposta della emi-mandibola sinistra. 2. Avverso la sentenza propone impugnazione, a mezzo del suo difensore, la parte civile Giuseppe Mario Roggero, formulando un unico articolato motivo di ricorso. 3. Con la doglianza lamenta il vizio di motivazione sotto il profilo della carenza e della manifesta illogicità e la violazione dell'obbligo di motivazione rafforzata, a fronte della riforma della sentenza di condanna del primo grado di giudizio, nonché la falsa applicazione degli artt. 40, comma 2^, 43, comma 1^ cod. pen. ed 89 e segg. d. Igs 81/2008. Richiama la giurisprudenza di legittimità in relazione all'obbligo di motivazione rafforzata e rileva che la Corte di appello pur riconoscendo la qualità di Pizzo come committente delle opere ne esclude la responsabilità penale semplicemente affermando che egli non era il datore di lavoro della persona offesa, palesemente eludendo il disposto dell'art. 89 d. Igs. 81/2008, benché ciò non implichi affatto l'insussistenza della posizione di garanzia, anche qualora si ritenga, come fa il giudice di seconda cura, che Ruggero svolgesse la propria attività come lavoratore autonomo e non in qualità di dipendente di Pizzo. Denuncia la superficialità della decisione gravata che non si confronta con l'impostazione giuridica del giudice di primo grado, il quale ha correttamente sottolineato che il committente può andare esente da responsabilità solo allorquando consegni il cantiere agli esecutori delle opere scevro da ogni pericolo o quando l'oggetto dell'incarico consista anche nel mettere in sicurezza il cantiere, mentre né l'una, né l'altra ipotesi ricorrono nel caso di specie. Assume che la pronuncia della Corte territoriale si dimostra priva di ogni persuasività e delle caratteristiche della motivazione rafforzata, nella parte in cui afferma l'inattendibilità delle dichiarazioni della persona offesa, laddove il giudice di primo grado aveva chiarito le ragioni della credibilità intrinseca ed estrinseca del narrato della medesima, e della valenza probatoria della registrazione della conversazione fra Ruggero e Vitale, operaio alle dipendenze di Pizzo, da cui emerge con evidenza la genuinità del colloquio e l'inaffidabilità di quanto dichiarato dallo 2 stesso Vitale, nel corso del giudizio. Conclude per l'annullamento della sentenza impugnata. 4. Con requisitoria scritta, ai sensi dell'art. 23, comma 8 d.l. 137/2020 ha concluso per l'annullamento della sentenza impugnata agli effetti civili, con rinvio al giudice civile competente per valore in grado di appello. CONSIDERATO IN DIRITTO 1. Il ricorso merita accoglimento. 2. Va preliminarmente precisato che la figura del committente è attualmente delineata dall'art. 89, comma 1^ lett. b) del d.lgs. del 9 aprile 2008 n. 81, che lo definisce come soggetto 'per conto del quale l'intera opera viene realizzata, indipendentemente da eventuali frazionamenti della sua realizzazione'. 2.1 Conviene, nondimeno, per meglio affrontare le questione proposta richiamare l'evolversi della giurisprudenza sulla individuazione della figura del 'committente, riassunta da una pronuncia -qui integralmente richiamata- che si è soffermata sull'affinamento del concetto di governo del rischio, di fronte ai progressivi mutamenti normativi. Si è là ricordato che il legislatore non ha disciplinato la figura del committente né con il d.P.R. 547/1955, né con successivi 302/1956 302/1956 e neppure con il d.lgs. 626/1994 il . (Sez. 4, n. 44131 del 15/07/2015 - dep. 02/11/2015, Heqimi ed altri, Rv. 26497401). Quest'ultimo provvedimento normativo con l'art. 7 prendeva, infatti, in considerazione la sola figura del datore di lavoro quale referente soggettivo degli obblighi previsti dalla medesima disposizione, in relazione all'affidamento dei lavori ad imprese appaltatrici anche artigiane, nella propria azienda o nell'ambito del ciclo produttivo, regolando il rischio interferenziale fra le imprese ivi operanti. 2.2 L'estensione di quella disciplina al committente, in un primo tempo, era stata giustificata dalla giurisprudenza solo quando il medesimo travalicava il ruolo di semplice conferimento delle opere, ingerendosi nell'organizzazione per la loro esecuzione (cfr. Sez. 6, n. 5393 del 09/03/1973 Gigliarelli, Rv. 124600; ; Sez. 6, n. 2488 del 07/07/1975, Lambertini, Rv. 132495; Sez. 4, n. 4862 del 04/03/1982 - dep. 11/05/1982, Venturella, Rv. 153611; Sez. 4, n. 1119 del 30/10/1981 - dep. 06/02/1982, Bellucco, Rv. 152016; Sez. 3, n. 11513 del 05/07/1985, Catavolo, Rv. 171239; Sez. 4, n. 2731 del 12/01/1990, Bovienzo, Rv. 183507). 2.3 Successivamente la corresponsabilità del committente, affiancante quella del datore di lavoro e del direttore dei lavori, è stata posta in relazione alla diretta impartizione di direttive od al diretto conferimento di progetti che essi stessi siano fonte di pericolo ""ovvero quando egli abbia commissionato o consentito l'inizio dei lavori, pur in presenza di situazioni di fatto parimenti pericolose"" (Sez. 3, n. 8134 del 24/04/1992, p.c. in proc. Togni, Rv. 191387) od ancora quando allo svolgimento di 3 opere in un cantiere gestito dall'appaltante o su strutture o con strumentazioni che gli appartengono e che il medesimo abbia l'obbligo di mantenere in efficienza (cfr. Sez. 4, n. 2800 del 15/12/1998 - dep. 02/03/1999, Breccia A. ed altro, Rv. 213226). 2.4 Il mutamento della disciplina interviene con l'introduzione del d.lgs. 494/1996, che definisce la figura del committente come colui che per conto del quale l'intera opera viene realizzata, indipendentemente da eventuali frazionamenti della sua realizzazione (art. 2 comma 1^, lett. b) prima parte, richiamando anche l'art. 3 del d.lgs. 626/1994) e precisa le responsabilità su di lui incombenti, che derivano sostanzialmente dalla violazione degli obblighi sull'informazione sui rischi dell'ambiente di lavoro e da quelli inerenti alla cooperazione nell'apprestamento delle misure di protezione e prevenzione (art. 7 d. Igs. 626/1994, ora art. 26 d.lgs. 81/2008) (cfr. In tema di prevenzione degli infortuni sul lavoro, nel caso di prestazione lavorativa in esecuzione di un contratto d'appalto, il committente è costituito come corresponsabile con l'appaltatore per le violazioni delle misure prevenzionali e protettive sulla base degli obblighi sullo stesso incombenti ex art. 7 D.Lgs. n. 626 del 1994. (Sez. 3, n. 1825 del 04/11/2008 - dep. 19/01/2009, Pellegrino e altro, Rv. 242345). 3. Sulla scorta del quadro chiaramente delineato dalla pronuncia supra richiamata (Sez. 4, n. 44131 del 15/07/2015), che ha ben sintetizzato la trasformazione della figura del committente nella normativa e nella giurisprudenza da soggetto privo di autonoma responsabilità a soggetto che riveste responsabilità proprie (oggi descritte dall'art. 90 d.lgs. 81/2008), la giurisprudenza più recente ha ritenuto che il principio generale, secondo cui il dovere di sicurezza gravante sul datore di lavoro opera anche in relazione al committente, debba essere precisato, nel senso che dal committente non può esigersi un controllo pressante, continuo e capillare sull'organizzazione e sull'andamento dei lavori"" con la conseguenza che ""ai fini della configurazione della responsabilità del committente, occorre verificare in concreto quale sia stata l'incidenza della sua condotta nell'eziologia dell'evento, a fronte delle capacità organizzative della ditta scelta per l'esecuzione dei lavori, avuto riguardo alla specificità dei lavori da eseguire, ai criteri seguiti dallo stesso committente per la scelta dell'appaltatore o del prestatore d'opera, alla sua ingerenza nell'esecuzione dei lavori oggetto di appalto o del contratto di prestazione d'opera, nonché alla agevole ed immediata percepibilità da parte del committente di situazioni di pericolo. (Sez. 4, n. 3563 del 18/01/2012 - dep. 30/01/2012, Marangio e altri, Rv. 252672; nel medesimo senso Sez. 4, Sentenza n. 44131 del 15/07/2015, Rv. 26497; Sez. 4, n. 27296 del 02/12/2016 - dep. 31/05/2017, Vettor, Rv. 270100). 4. Ora, la disposizione di cui all'art. 89 cit., che peraltro, come si è detto, si pone in continuità con la precedente normativa, definisce il committente come colui 'per conto del quale l'opera viene realizzata'. L'espressione 'per conto', è equivalente 4 sia a ""per incarico di"" oppure a ""in nome di"" oppure ancora ""a favore di"". Si tratta, in ogni caso, di un soggetto che ha interesse alla realizzazione dell'opera o perché è il colui che stipula il contratto o perché si avvantaggia della sua realizzazione o vi è tenuto giuridicamente oppure perché è stato delegato ad occuparsene. 4.1. Si tratta di una definizione, che pur prevista dal d.lgs. 81/2008, rivolto a disciplinare la materia della sicurezza sul lavoro, si sovrappone alla generalissima figura civilistica del committente, quale soggetto che commissiona un lavoro, benché la normativa specifica regolata dal richiamato testo unico ne delinei i compiti e le responsabilità nell'ambito regolato. La responsabilità del committente, dunque, è posta in stretto collegamento con l'affidamento dell'opera e la sua posizione di soggetto su cui incombe il governo del rischio deriva proprio dal dovere di sicurezza in relazione all'incidenza che la sua condotta assume sia nell'opzione di individuare un contraente inadeguato, che nell'ingerirsi nell'esecuzione del contratto. Ciò spiega che, se da un lato (come si è anticipato supra) non può essere richiesto al committente un pressante e continuo controllo sull'opera il cui svolgimento egli ha affidato a terzi, essendogli riservato il potere di risoluzione del contratto in caso di inadempimento, nondimeno, dall'altro, non si può prescindere dall'esigere, da parte sua, la diligenza nella scelta dell'appaltatore o del prestatore d'opera cui affidare i lavori, onere specificamente previsto dall'art. 90, comma 9 del d.lgs. 81/2008 e comunque derivante dalla sua scelta contrattuale (la culpa in eligendo del committente è ritenuta fonte di responsabilità civile anche verso i terzi da ultimo cfr. Cass. civ, Sez. 2, Sentenza n. 1234 del 25/01/2016, Rv. 638645, in relazione alla corresponsabilità del committente per danni a terzi, dovuti per affidamento dell'opera ad appaltatore inidoneo) 5. Ora, la Corte territoriale si limita, rivalutando diversamente le prove poste a fondamento della declaratoria di penale responsabilità di Pizzo, proprietario dell'immobile e committente delle opere, ad affermare che non sussistono elementi per sostenere l'esistenza di un rapporto di subordinazione fra l'imputato e la persona offesa, quest'ultima avendo quest'ultima operato in qualità di lavoratore autonomo, in forza di contratto d'opera. Ciò implicherebbe, secondo la sentenza impugnata, in assenza del potere di determinazione sull'attività lavorativa altrui e del potere disciplinare ed in assenza dell'inserimento in un'organizzazione produttiva facente capo all'imputato, l'esonero di quest'ultimo, anche in qualità di committente, da obblighi prevenzionali verso colui che si obbliga al risultato e non alla mera prestazione delle energie lavorative. A ciò la Corte aggiunge che Pizzo non aveva le competenze tecniche necessarie per comprendere che il ponteggio, originariamente certificato, non fosse montato a regola d'arte, essendo, peraltro, la realizzazione del ponteggio stata commissionate a Rosario Di Stefano, il che condurrebbe ad escludere qualsivoglia profilo di colpa in capo al committente. 5 6. Ebbene, al di là della valutazione circa la credibilità soggettiva di Ruggero - che qui non interessa- è evidente che il ragionamento del giudice di seconda cura si pone in evidente contrasto con l'evoluzione della disciplina normativa e della lettura della giurisprudenza di legittimità, supra riportate. 7. Invero, va rilevato che sebbene nell'ipotesi di conferimento di appalto da parte committente non professionale, l'appaltante non sia effettivamente tenuto a conoscere le singole disposizioni tecniche previste dalla normativa prevenzionale per evitare il verificarsi di infortuni, posto che ciò implicherebbe una formazione del cittadino comune non prevista dall'ordinamento, che la pretende nei confronti del datore di lavoro e dei soggetti dal medesimo designati o comunque di soggetti professionalmente deputati ad assicurare la sicurezza delle lavorazioni, non può dirsi, nondimeno, che su di lui non gravi alcun obbligo. Ciò che la legge pone a carico del committente privato, infatti, è innanzitutto l'obbligo di 'scegliere' adeguatamente l'impresa, quest'onere consistendo verificare che la medesima sia regolarmente iscritta alla C.C.I.A, dimostri di essere dotata del documento di valutazione dei rischi e che di non essere destinataria di provvedimenti di sospensione od interdittivi, ai sensi dell'art. 14 d.lgs. 81/2008. Allorquando l'azienda sia scelta secondo siffatti criteri, di natura oggettiva, non può ritenersi la 'mala electio' da parte del committente non professionale, ciò esonerandolo da ulteriori controlli ed ingerenze nei lavori, che potrebbero sinanco condurlo ad assumere una 'responsabilità per ingerenza'. Se, tuttavia, la scelta dell'impresa non avviene con questi criteri il committente assume su di sé gli oneri del garante della sicurezza posto che l'assenza del conferimento dell'incarico per lo svolgimento delle opere ad un soggetto 'adeguato' non può riversarsi sulla sicurezza dei lavoratori addetti a quelle opere, i quali debbono comunque essere garantiti. Dunque, la 'mala electio' dell'esecutore si trasforma, in sostanza, nell'ingerenza nei lavori, posto che può determinarne lo svolgimento in condizioni di 'insicurezza'. Con la conseguenza dell'assunzione diretta della posizione di garanzia da parte del committente. Ma, costituisce obbligo del committente, in quanto tale, anche quello di curare che tutti i lavori, ancorché, come in questo caso, non si svolgano contestualmente (è stata elevata all'imputato in sede amministrativa anche la contestazione dell'omessa nomina del C.S.E) siano affidati ad un soggetto determinato e da questo curati, sicché ogni attività svolta al di fuori dell'incarico conferito, sulla base di un'estemporanea richiesta del committente, costituisce ingerenza del medesimo nei lavori, con conseguente assunzione diretta della posizione di garanzia in relazione ai rischi a quella attività collegati. 8. Ora, si legge nella sentenza di primo grado, non smentita sul punto dalla Corte territoriale, che Antonino Pizzo si rivolse al cugino Giovanni Battista Pizzo, 6 titolare di un'impresa edile, per l'esecuzione delle opere edili di un fabbricato da costruire su un terreno di sua proprietà, destinato ad attività economiche, e che il secondo indicò all'imputato le ,imprese cui rivolgersi per le altre opere, alle quali effettivamente egli commissionò i lavori. Fra queste vi era l'impresa Sessa, cui vennero affidati i lavori di intonacatura, che tuttavia lasciò il cantiere, nonostante i lavori non fossero terminati, a causa di dissidi con il committente. Ad essa subentrò Giuseppe Ruggero, che ebbe l'incarico di portare a termine l'intonacatura. Si legge, altresì, che il ponteggio, da cui Ruggero cadde, fu 'prestato' da Giovanni Battista Pizzo ad Antonino Pizzo, che si recò a prendere le impalcature presso la casa di campagna del padre del cugino. Il ponteggio -e ciò è confermato anche dalla sentenza impugnata- fu poi montato da Mario Di Stefano, con l'ausilio dello stesso Ruggero e di Faro Vitale, che si limitarono a porgere al primo i materiali. L'assunzione diretta della posizione di garanzia da parte di Antonino Pizzo si colloca in questa cesura fra l'intervento dell'impresa originariamente incaricata e quello di Ruggero, posto che il committente rivolgendosi ad un prestatore d'opera - così lo definisce la Corte territoriale- cui forniva l'impalcatura doveva curare che la medesima avesse i requisiti di sicurezza prescritti dalla normativa prevenzionale, anche in relazione al suo corretto montaggio, eventualmente affidando siffatta attività ad un'impresa idoneamente scelta o curando che il soggetto cui conferiva 1""incarico di terminare i lavori, cioè Ruggero, avesse le necessarie competenze per occuparsi del montaggio del ponteggio a regola d'arte. Siffatte omissioni hanno realizzato la condizione di insicurezza del cantiere in cui il lavoratore -non importa se dipendente o prestatore d'opera- si trovò ad operare. 9. La sentenza deve, dunque, essere annullata agli effetti civili con rinvio al giudice civile competente in grado di appello. P.Q.M. Annulla la sentenza impugnata e rinvia al giudice al giudice civile competente per valore in grado di appello Così deciso il 24/11/2021 ",17990
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46832@tS.clean.pdf,"SENTENZA sul ricorso proposto da: URRAZZA SALVATORE nato a NUORO 11 19/08/1974 avverso la sentenza del 09/06/2020 della CORTE APPELLO SEZ.DIST. di SASSARI visti gli atti, il provvedimento impugnato e il ricorso; udita la relazione svolta dal Consigliere MAURA NARDIN; lette le conclusioni del Procuratore generale Penale Sent. Sez. 4   Num. 46832  Anno 2021Presidente: PICCIALLI PATRIZIARelatore: NARDIN MAURAData Udienza: 24/11/2021RITENUTO IN FATTO 1. Con sentenza del 9 giugno 2020 la Corte d'Appello di Cagliari- Sezione distaccata di Sassari ha confermato la sentenza del Tribunale di Nuoro con cui Carlo Deidda e Salvatore Urrazza sono stati ritenuti responsabile del reato di cui all'art. 589, .comma 2 cod. pen., per avere con imprudenza negligenza ed imperizia ed in violazione dell'art. 184 comma 3 C.d.S., cagionato la morte di Luca Longo, entrambi occupando, in ora serale, la carreggiata della strada provinciàle n. 17, priva di illuminazione, intenti a dialogare, il primo a bordo di un'autovettura, il secondo in sella ad un cavallo, così provocando la caduta del motociclista, il quale, nel tentativo di schivare il cavallo, fermo sulla sua corsia di marcia, perdeva il controllo del mezzo, andando a collidere con l'autovettura di Deidda e rovinava al suolo, battendo violentemente il capo sull'asfalto. 2. Avverso la sentenza della Corte territoriale propone ricorso Salvatore Urrazza, a mezzo del suo difensore, affidandolo a quattro distinti motivi. 3. Con il primo lamenta la violazione dell'art. 192 cod. proc. pen. ed il vizio di motivazione, sotto il profilo della carenza e della manifesta illogicità relativamente alla ricostruzione del sinistro, per avere la Corte territoriale omesso la valutazione di fatti decisi. Osserva che la sentenza, fondando la responsabilità dell'imputato sulla ricostruzione del perito nominato dal G.I.P. in sede di incidente probatorio, basata sulle dichiarazioni solo di alcune delle persone presenti al sinistro, ha omesso di dare risposta alle tesi difensive formulate con l'atto di appello. Invero, l'imputato aveva rappresentato con il gravame che il perito, ing. Caredda, non aveva tenuto in alcuna considerazione il verbale delle sommarie informazioni rese ai Carabinieri da Simone Murtas, motociclista che viaggiava con Longu, precedendolo, così incorrendo in errore nell'indicazione della posizione dei due motociclisti, lungo la corsia di marcia degli stessi. Murtas, successivamente escusso in giudizio, infatti, ha precisato che Longu procedeva alla sua sinistra e che immediatamente prima dell'incidente ha percepito di essere stato tamponato alla sua sinistra e di avere successivamente verificato che sulla sua moto c'era una scheggiatura sulla parte posteriore sinistra. Rileva che la Corte ha ritenuto di ignorare la circostanza della posizione di Longu alla sinistra di Murtas, così come quella della spinta da parte del primo al motociclo del secondo, formulando la congettura che la vittima nell'avvicinarsi al luogo del sinistro si sia istintivamente spostata verso destra rispetto al motociclista che lo precedeva, avendo visto la corsia opposta occupata dall'auto di Deidda, così andando perdendo l'equilibrio per evitare il cavallo. Ciò costituisce un evidente travisamento delle dichiarazioni di Murtas, che ha affermato con certezza che Longu si trovava alla sua sinistra e che impattò contro la sua moto, sicché nessuna manovra fu posta in essere dalla persona offesa per evitare l'animale. 4. Con il secondo motivo si duole della violazione di legge in relazione all'art. 184, comma 3 C.d.S. e del vizio di motivazione. Ricorda che con l'atto di appello si era chiarito che Urrazza non aveva la necessità di utilizzare dispositivi luminosi, posto che egli procedeva con il cavallo all'interno del bosco e non sulla strada, circostanza dimostrata dalla testimonianza del carabiniere Antonio Doneddu, che aveva visto l'imputato, poco prima del sinistro. Per smentire il fatto il giudice di seconda cura, ritenendo non imparziale l'ulteriore testimonianza di Annalisa Pinna, in quanto moglie di Deidda, che si trovava a bordo dell'auto di quest'ultimo, si limita a considerare quanto dichiarato dalla teste Irene Pintus secondo cui Urrazza procedeva sul ciglio della strada, da ciò ritenendo che l'imputato viaggiasse all'interno della carreggiata. Nondimeno, non solo il ciglio della strada non è a strada, ma lo stesso Murtas, che pure afferma di aver tentato di evitare il cavallo, riferisce di averlo urtato solo con lo specchietto retrovisore destro, a dimostrazione che il cavallo non impegnava, come sostenuto il centro della strada. L'interpretazione dei giudici di merito si pone, dunque, in contrasto con il compendio testimoniale. D'altro canto, neppure se il ricorrente fosse entrato momentaneamente in strada, per parlare con Deidda, avrebbe avuto l'obbligo di munirsi di segnali luminosi, avuto riguardo al fatto che egli sarebbe rimasto pochi istanti, per far ritorno immediatamente al bosco. Né la presenza di segni di zoccoli sull'asfalto può costituire prova del suo ingresso sulla sede stradale, non solo perché se il cavallo avesse proceduto sull'asse stradale avrebbe lasciato segni non solo sul luogo del sinistro, ma perché lo spavento causato al cavallo ed il suo imbizzarimento ben può averne provocato l'ingresso in strada successivamente all'incidente, non potendo comunque escludersi che i segni siano stati lasciati precedentemente da altro cavallo. 5. Con il terzo motivo lamenta la manifesta illogicità della motivazione nella parte in cui esclude l'esclusiva responsabilità di Luca Longu nella causazione del sinistro. Rammenta che entrambi gli imputati, con il gravame, avevano posto in evidenza che la persona offesa aveva omesso di tenere la distanza di sicurezza dal motociclo di Murtas che lo precedeva di poco ed aveva indossato un casco inidoneo alle strade extraurbane. Siffatte violazioni non possono ritenersi, come fa il giudice di appello, non interruttive del nesso di causalità, integrando un grado di colpa del tutto insignificante. Seppure astrattamente procedere in assenza di segnali luminosi, in ora notturna, su strada extraurbana configuri un grave inadempimento alle norme sulla circolazione stradale, nondimeno, ciò nel caso di specie non è stata causa determinante del sinistro. E' la stessa sentenza impugnata, infatti, che nell'affermare che Longu non ebbe lo stesso spazio di 3 manovra di Murtas, riconosce che la persona offesa non manteneva la distanza di sicurezza. La Corte avrebbe, quindi, dovuto esaminare il nesso eziologico tra la colpa e l'evento anche con riferimento 'alla condotta di Longu, che non aveva mantenuto la distanza di sicurezza e non indossava casco idoneo. Al contrario, il giudice di seconda cura non spiega se la corretta condotta della vittima avrebbe evitato il sinistro e l'evento mortale. Del tutto incoerente è, altresì, la considerazione contenuta in sentenza secondo cui ininfluente sarebbe stata la 'spinta' data da Longu alla moto condotta da Murtas, che viene valutata solo dal punto di vista di quest'ultimo, sostenendo che si trattò di un urto di scarsa portata, tanto che Murtas proseguì senza perdere l'equilibrio. Se, invece, si riguarda il fatto in relazione non al veicolo urtato, ma in relazione a quello che 'spinge' l'altro veicolo, risulta evidente che toccare la moto che precede induce a sterzare per evitare di rovinare addosso alla medesima. Nel caso di specie, l'urto è avvenuto sulla parte sinistra del motociclo di Murtas, il che ha certamente indotto Longu a sterzare a sinistra, perdendo l'equilibrio ed andando a collidere con il passaruota dell'auto di Deidda, per cadere quindi a terra. A fronte dell'evidenza di questa ricostruzione, invece, la Corte di appello, per affermare ad ogni costo la responsabilità di Urrazza giunge a sostenere l'ininfluenza del mancato rispetto delle distanze di sicurezza, sostanzialmente affermando che Longu avrebbe fatto una sorta di zig zag, dapprima urtando Murtas, senza sterzare a sinistra ed anzi riguadagnando la destra, per poi trovarsi il cavallo di fronte e sterzare a sinistra, in assenza di qualsiasi elemento in questo senso ed anzi, a fronte del dato contrario emergente dalla testimonianza di Murtas e dalle foto del suo motociclo. 6. Con il quarto motivo denuncia il vizio di motivazione per omesso esame di un punto decisivo. Deduce che la Corte di appello omette del tutto di esaminare la doglianza con cui si chiedeva di valorizzare la circostanza dell'utilizzo, da parte della vittima, di un casco di tipo leggero, senza mentoniera e slacciato, e con cui si chiedeva di disporre ex art. 603 cod. proc. pen. l'esame del consulente tecnico del pubblico ministero, dott. Mingioni, il quale nella sua relazione aveva ritenuto che nulla consentisse di affermare che l'allaccio del caso avrebbe evitato l'evento. Siffatta richiesta istruttoria era stato oggetto di rinuncia con i motivi nuovi, perché il consulente aveva chiaramente affermato che quel tipo di casco, neppure se allacciato avrebbe consentito di evitare la morte. Dunque, proprio l'inadeguatezza del casco indossato da Longu ne ha cagionato la morte. Cionondimeno, il giudice di seconda cura, ignorando siffatta evidenza, formula un giudizio tecnico svincolato dal compendio probatorio, giungendo a sostenere che nulla consente di affermare che l'allaccio del casco avrebbe evitato il decesso. Conclude per l'annullamento della sentenza impugnata. 4 7. Con memoria depositata il 3 novembre 2021 il ricorrente formula motivi aggiunti con cui ribadisce le ragioni dell'accoglimento del ricorso. 8. Con requisitoria scritta ai sensi dell'art. 23, comma 8 d.l. 137/2020 il Procuratore generale presso la Corte di cassazione ha chiesto dichiararsi l'inammissibilità del ricorso. CONSIDERATO IN DIRITTO 1. Il ricorso deve essere rigettato. 2. Il primo motivo è manifestamente infondato. 3. Contrariamente a quanto sostenuto dal ricorrente, infatti, la Corte territoriale si dilunga sulla posizione dei due motocicli prima del sinistro e nel corso dello stesso, affrontando il contenuto delle dichiarazioni di Murtas, conducente il motociclo che precedeva' Longu, e tenendo altresì in considerazione quanto affermato dal perito, successivamente alla escussione nel corso del giudizio di Murtas. Lungi dal formulare congetture il giudice di seconda cura si confronta con il complessivo quadro probatorio e spiega che anche volendo credere che Murtas sia stato urtato da Longu -circostanza su cui esprime delle riserve, stante la concitazione del momento, che può avere indotto il teste a ricordare il fatto solo dopo la constatazione del danno alla sua moto, peraltro insignificante- tuttavia la 'spinta' ricevuta da Murtas, per la traiettoria assunta dalla moto di Longu, come ricostruita dal perito, dovette essere più centrale, conciliandosi con una posizione di quest'ultimo non a sinistra di Murtas, ma alla sua destra. In ogni caso, nota la sentenza, secondo il perito, anche ritenendo che Longu viaggiasse alla sinistra di Murtas, il quadro non muterebbe perché Murtas, dopo essere riuscito a passare indenne, evitando il cavallo attraverso una manovra non difficile, avrebbe rallentato, tanto da fermarsi quasi subito, mentre Longu nell'intento di effettuare una manovra di ben maggior difficoltà può avere urtato a sinistra la moto di Murtas, ma le cause della perdita di controllo della moto e della caduta risiedono nella difficoltà della manovra affrontata per evitare il cavallo. 4. Non può, dunque, affermarsi che la Corte territoriale non affronti adeguatamente la censura proposta con l'appello, con la quale si misura, ritenendone l'infondatezza. La doglianza qui proposta, dunque, finisce per coincidere con la richiesta di rivalutazione del quadro probatorio considerato dalla sentenza impugnata, senza tenere conto che i vincoli del sindacato di legittimità impediscono la rilettura degli elementi di fatto posti a fondamento della decisione o l'autonoma adozione di nuovi e diversi parametri di ricostruzione e valutazione dei fatti (per tutte: Sez. 3, n. 18521 del 11/01/2018 - dep. 02/05/2018, Ferri, Rv. 273217; Sez. 4, n. 25255 del 14/02/2012, Riv. n. 253099). 5 5. Manifestamente infondato appare anche il secondo motivo di ricorso inerente alla ritenuta insussistenza della violazione dell'obbligo di adottare dispositivi luminosi da parte di Urrazza, non avendo questi impegnato la sede stradale. Anche sul punto la Corte territoriale motiva adeguatamente sulla ricostruzione della posizione di Urrazza al momento del sinistro, dando conto delle ragioni che consentono di ritenere che il cavaliere si trovasse sulla strada e non sulla banchina laterale, non solo sottolineando la maggior credibilità di quanto narrato dalla teste Pintus -secondo cui il cavallo si trovava sul ciglio della strada-rispetto a quanto riferito dalla teste Pinna (moglie di Deidda) -che ha escluso che l'animale ingombrasse la corsi-, ma valorizzando la deposizione di Murtas che ha dichiarato di essersi trovato l'animale improvvisamente davanti sulla corsia di marcia, tanto che, evitandolo, lo sfiorò con lo specchietto, nonché con il braccio e con la gamba. Ciò, correttamente osservano i giudici, non sarebbe accaduto se il cavallo non avesse impegnato la corsia di marcia dei motociclisti. A questo la Corte d'appello aggiunge che anche i segni degli zoccoli, rinvenuti sull'asfalto sono compatibili con la presenza del cavallo sulla strada, avendo i testi Pintus e Mannu affermato che il cavallo s'imbizzarrì dopo il passaggio dei motociclisti. A fronte della ricomposizione complessiva degli elementi probatori a disposizione, contenuta nella sentenza, il ricorrente si limita ad offrire una versione alternativa, peraltro parcellizzata, tentando di frammentare l'articolato percorso argomentativo, con una lettura della testimonianza della teste Pintus da cui pretende di ricavare che il cavallo, essendo sul ciglio della strada, non la occupava, senza tener conto che i giudici di appello hanno riscontrato le sue dichiarazioni con quelle di Murtas. Anche sul punto, dunque, la censura proposta si risolve nella richiesta di rivalutazione del quadro probatorio, il cui vaglio non rientra nel sindacato del giudice di legittimità. Neppure il ricorrente, peraltro, dubita seriamente della sussistenza dell'obbligo di munirsi di segnalatori luminosi, tanto che, per escludere la violazione dell'art. 184, comma 3 C.d.S. è costretto a sostenere che il cavallo non impegnasse la corsia di marcia dei motociclisti, circostanza efficacemente smentita dalla Corte. 6. Il terzo motivo, inerente la valenza interruttiva del nesso causale della condotta tenuta dal motociclista, non è fondato. 7. Va, innanzitutto osservato che il Collegio del gravame non omette affatto il vaglio del contributo causale del comportamento della vittima, ma rileva, in primo luogo, che questa viaggiava ad una velocità (40 km/h) del tutto adeguata alle condizioni di tempo e di luogo e che, proprio a causa dell'assenza di segnali luminosi che manifestassero la presenza di un ingombro stradale da parte del cavallo, il tempo a disposizione dei motociclisti, per dar corso al tentativo di evitare l'ostacolo, fu estremamente ridotto, potendo Murtas percepirlo solo 1,5 secondi 6 prima della manovra e Longu solo 2,5 secondi prima. D'altro canto, il cavallo non poteva essere avvistato a distanza, stante la sua staticità e l'uniformità del colore della sua sagoma nell'oscurità. In questo quadro, la Corte, pur riconoscendo che Longu non manteneva la distanza di sicurezza, ritiene che la sua condotta non possa configurare l'interruzione del nesso di causalità tra il comportamento di Urrazza e l'evento. E ciò, perché l'assenza di segnalazione luminosa della presenza del cavallo ne aveva impedito l'avvistamento, rendendo privo di effettiva influenza il mancato rispetto della distanza di sicurezza, per la difficoltà della manovra di svio che l'improvviso palesarsi dell'animale imponeva al motociclista, stante anche la presenza dell'autovettura di Deidda sull'opposta corsia di marcia, su cui, infatti, il medesimo terminò la corsa, cadendo e battendo il capo a terra. 8. Ora, la doglianza con cui si fa presente che la Corte non approfondisce il tema dell'incidenza causale della condotta di Longu, da un lato, non considera che i giudici hanno ritenuto la sussistenza di un concorso di colpa, sebbene del tutto marginale, della vittima, per il mancato rispetto della distanza di sicurezza, ma hanno contestualmente affermato che la condotta di Urrazza si pone come condizione causale dell'evento, realizzando la concretizzazione del rischio che la norma cautelare sull'obbligo di munirsi di segnalazioni luminose è volta a tutelare. Dall'altro, dimentica che la violazione da parte di altro utente della strada di una regola cautelare, che egli è tenuto ad osservare, non comporta per di per sé il venir meno del nesso eziologico fra la condotta dell'agente, anch'essa violativa di una norma di cautela, e l'evento, laddove il comportamento imprudente altrui rientri nei limiti della prevedibilità e l'evento avrebbe potuto essere evitato proprio con il rispetto di quella norma da parte dell'agente. 9. Dunque, nel ragionamento della Corte, concettualmente condivisibile, l'avere l'imputato impegnato la sede stradale, in ora serale, in assenza di illuminazione e privo di dispositivi luminosi di segnalazione della presenza di un animale, in violazione del disposto dell'art. 184, comma 3 C.d.S., non solo è stata condizione senza la quale l'evento non si sarebbe verificato, ma ha concretizzato proprio il rischio che la norma cautelare tende a prevenire ed evitare. 10. In questa prospettiva, la pretesa di attribuire valore causale esclusivo alla condotta della persona offesa capovolge la questione della relazione causale fra il comportamento dell'imputato e l'evento morte, derivante dalla caduta del motociclista. Il ricorrente, infatti, non si chiede se la condotta omessa da Urrazza sia eziologicamente connessa con l'evento, ma si chiede se l'evento sarebbe egualmente accaduto se la persona offesa avesse mantenuto una corretta condotta di guida. Con ciò dimenticando tanto il principio dell'equivalenza causale di cui all'art. 41 cod. pen., cui, come si è detto, la Corte territoriale coerentemente fa riferimento, quanto il principio secondo cui l'esclusione o la limitazione di 7 responsabilità in ordine alle conseguenze alle altrui condotte prevedibili -o, in altri termini, il poter contare sulla correttezza del comportamento di altri- riduce i suoi margini in ragione della diffusività del pericolo, che impone un corrispondente ampliamento della responsabilità in relazione alla prevedibilità del comportamento scorretto od irresponsabile di altri agenti. Su questo punto occorre ricordare che ""In tema di circolazione stradale, il principio dell'affidamento trova un temperamento nell'opposto principio secondo il quale l'utente della strada è responsabile anche del comportamento imprudente altrui purché questo rientri nel limite della prevedibilità"" (Sez. 4, n. 5691 del 02/02/2016 - dep. 11/02/2016, Tettamanti, Rv. 26598101; Sez. 4, n. 27513 del 10/05/2017 - dep. 01/06/2017, Mulas, Rv. 26999701). 11. Siffatte considerazioni consentono di dare risposta anche all'ultimo motivo. La Corte territoriale, infatti, dà atto della rinuncia da parte della difesa di Urrazza all'esame del consulente medico legale del pubblico ministero, circa l'adeguatezza del casco indossato dalla persona offesa, ma va al di là delle considerazioni del consulente del pubblico ministero, secondo cui mancano elementi per dire che l'allacciamento del casco avrebbe evitato la morte di Longu, posto che considera l'assenza di un presidio conforme alle disposizioni ed idoneo alla tipologia di strada, alla stregua del mancato rispetto della distanza di sicurezza mere concause dell'evento, che non si invece sarebbe realizzato se Urrazza avesse adempiuto all'obbligo di tenere acceso un dispositivo di segnalazione luminosa, in modo da rendere visibile il cavallo da lui montato, come previsto dall'art. 184, comma 3 C.d.S.. 12. Al rigetto del ricorso consegue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso il 24/11/2021 ",20346
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211222/snpen@s40@a2021@n46831@tS.clean.pdf,"SENTENZA sul ricorso proposto da: PERRONE DONATO nato il 17/05/1967 avverso la sentenza del 02/07/2020 della CORTE APPELLO di ANCONA visti gli atti, il provvedimento impugnato e il ricorso; udita la relazione svolta dal Consigliere MAURA NARDIN; Il Proc. Gen. conclude per l'inammissibilita' del ricorso. E' presente l'avvocato BAIETTA MARCO del foro di PESARO in difesa di PERRONE DONATO il quale illustrando i motivi del ricorso insiste per l'accoglimento. Penale Sent. Sez. 4   Num. 46831  Anno 2021Presidente: PICCIALLI PATRIZIARelatore: NARDIN MAURAData Udienza: 24/11/2021RITENUTO IN FATTO 1. Con sentenza del 2 luglio 2020 la Corte di appello di Ancona ha confermato la sentenza del Tribunale di Pesaro con cui Donato Perrone è stato ritenuto responsabile del reato di cui all'art. 95 d.P.R. 115/2002, per avere falsamente attestato nell'istanza di ammissione al patrocinio a spese dello Stato, presentata in data 11 giugno 2014 che irsuo reddito relativo al periodo di imposta era uguale a zero, benché il reddito complessivo percepito per l'anno 2013, fosse pari ad euro 14.864,76, con l'aggravante di avere ottenuto l'ammissione al beneficio. 2. Avverso il provvedimento propone ricorso Donato Perrone, a mezzo del suo difensore, affidandolo a tre motivi. 4. Con il primo lamenta la falsa applicazione degli artt. 79 e 95 d.P.R. 115/2002 e degli artt. 40, 4, 43 e 47 cod. pen., nonché il vizio di motivazione sotto il profilo della carenza in ordine alla ritenuta sussistenza dell'elemento soggettivo. Ricorda che la fattispecie di cui all'art. 95 d.P.R. 115/2002 è reato di pura condotta, sorretto da dolo generico, che per essere integrato necessita della rappresentazione e della volontà della falsa dichiarazione, non potendo l'elemento soggettivo evincersi dal mero dato documentale, ovverosia dall'elemento materiale del reato. Sottolinea che, nel caso di specie, come evidenziato nell'atto di appello, nessuna dichiarazione falsa è stata rilasciata dall'imputato, egli essendosi limitato a sottoscrivere 'un foglio' redatto dal suo avvocato, ove per errore del legale veniva impiegato il termine 'allo stato' con riferimento al reddito 'pari a zero', che tale era effettivamente per l'anno 2014, mentre il difensore aveva indicato il 2013. Ciò manifesta l'assoluta buona fede dell'interessato al momento della sottoscrizione dell'istanza. Richiama i principi enunciati dalle Sezioni Unite Infanti (n. 6591/2008). Osserva che mai il dolo può essere considerato in re ipsa, ma deve essere rigorosamente provato, mentre la Corte territoriale non ha valutato le giustificazioni difensive sulla dimenticanza, in cui è incorso Perrone, stante la risalenza nel tempo dei redditi non dichiarati, concernenti l'errore sul fatto e non l'errore inescusabile sul diritto, come, invece, ritenuto. 5. Con il secondo motivo deduce la violazione degli artt. 76, 79, 95 d.P.R. 115/2002 e degli artt. 40, 42, 43 e 47 cod. pen., nonché degli artt. 234, 192, 530, 533 e 546 cod. proc. pen. ed il vizio di motivazione. Assume che entrambi i giudici di merito hanno fondato l'affermazione di penale responsabilità dell'imputato sulle mere dichiarazioni del funzionario dell'Agenzia delle Entrate, benché le stesse non consentano di superare il ragionevole dubbio di colpevolezza, potendo la correttezza delle somme da questi riportate essere inficiata da un erroneo inserimento in banca dati delle risultanze del CUD emesso dal datore di lavoro, dall'erronea lettura del dati contenuti nel sistema informatico e comunque da un errore umano, trattandosi di calcoli. Eccepisce il vizio di travisamento della prova, in quanto la documentazione di riferimento non è mai prodotta in giudizio, essendo il suo contenuto stato solo riferito dal teste escusso. 6. Con il terzo motivo (indicato come quarto) si duole della violazione degli artt. 581, 585, 591 e 597 cod. proc. pen., nonché degli artt. 76,79 e 95 d.P.R. 115/2002 e del vizio di motivazione. Afferma che, diversamente da quanto ritenuto dal giudice di seconda cura, che ne ha sancito l'inammissibilità, i motivi nuovi dedotti dall'appellante concernevano l'approfondimento degli argomenti introdotti con l'atto di gravame ed erano pertanto ammissibili. Con essi, riprendendo le doglianze introdotte con l'appello si ricordava che la formula sacramentale di cui all'art. 79 lett. c) d.P.R. 115/2002 è stata voluta dal legislatore perché la sola idonea a responsabilizzare l'istante rispetto alla dichiarazioni formulate per ottenere benefici dalla pubblica amministrazione e si osservava che, nondimeno, l'istanza sottoscritta da Perrone non conteneva alcun richiamo alla normativa vigente e mancava della rappresentazione sacramentale della consapevole conseguenza di incorrere in illeciti penali. In realtà, non può dirsi sussistente la condotta di falsa attestazione delle condizioni di reddito, essendo l'istanza stata redatta dal difensore d'ufficio non su modulo o formulario predisposto contenente la formula di cui alla seconda parte dell'art. 48, comma 2 d.P.R. 115/2002, ma su carta semplice, non recante detta formula, con la conseguenza che, da un lato, non può affermarsi che la consapevolezza delle conseguenze della dichiarazione mendace, dall'altro, essendo per ciò solo l'istanza inammissibile era inidonea a radicare il contraddittorio con l'autorità giudiziaria. Conclude per l'annullamento della sentenza impugnata. 7. Con memoria in data 8 novembre 2021 la difesa del ricorrente ha formulato motivi nuovi con cui ribadisce le ragioni della fondatezza delle doglianze formulate con il ricorso. CONSIDERATO IN DIRITTO 1. Il ricorso deve essere rigettato. 2. Il primo motivo è infondato. 3. Questa Corte di legittimità ha ripetutamente affermato che ""Le false indicazioni o le omissioni anche parziali dei dati di fatto riportati nella dichiarazione sostitutiva di certificazione o in ogni altra dichiarazione prevista per l'ammissione al patrocinio a spese dello Stato, di cui all'art. 95 d.P.R. n. 115 del 2002, indipendentemente dalla effettiva sussistenza delle condizioni di reddito per l'ammissione al beneficio, devono essere sorrette dal dolo generico rigorosamente provato che esclude la responsabilità per un difetto di controllo da considerarsi condotta colposa, e salva l'ipotesi del dolo eventuale. (Sez. 4, n. 7192 del 11/01/2018, Zappia, Rv. 272192; Sez. 3, n. 30862 del 14/05/2015, Di Stasi e altri, Rv. 264328; Sez. 5, n. 29764 del 03/06/2010, Zago, Rv. 248264). E' stato 3 altresì affermato che il dolo generico -anche eventuale- non può essere considerato in re ipsa ma deve essere rigorosamente provato, dovendosi escludere il reato quando risulti che il falso deriva da una semplice leggerezza ovvero da una negligenza dell'agente, poiché il sistema vigente non incrimina il falso documentale colposo (Sez. 4, n. 37144 del 05/06/2019, Bonelli Luigi Mario, Rv. 277129; Sez. 4, n. 4623 del 15/12/2017 - dep. 31/01/2018, Avagliano, Rv. 271949). Come chiarito da questa Sezione, ""Ciò, peraltro non significa che l'errore del dichiarante in ordine alla nozione di reddito ai fini dell'applicazione della disciplina del patrocinio a spese dello Stato, sia configurabile come errore scusabile, dovendosi intendere per «legge diversa dalla legge penale» ai sensi dell'art. 47 cod. pen. quella destinata in origine a regolare rapporti giuridici di carattere non penale e non esplicitamente incorporata in una norma penale, o da questa neanche implicitamente richiamata (Sez. 4, n. 14011 del 12/02/2015, Bucca, Rv.. 263013, proprio in tema di falso nella dichiarazione concernente istanza di ammissione al patrocinio a spese dello Stato). La necessità del dolo generico esclude che si possa rispondere per un difetto di controllo, che in termini giuridici assume necessariamente le fattezze della condotta colposa, salva l'emersione di un dolo eventuale. Dolo eventuale che tuttavia non può essere evocato alla stregua di una formula 'di chiusura', per sottrarsi al puntuale accertamento giudiziario. Al contrario, esso deve essere compiutamente dimostrato, non ignorando le prescrizioni metodologiche impartite dalle Sezioni Unite (Sez. U, n. 38343 del 24/04/2014, Espenhahn, Rv. 261105), per le quali, per la configurabilità del dolo eventuale, anche ai fini della distinzione rispetto alla colpa cosciente, occorre la rigorosa dimostrazione che l'agente si sia confrontato con la specifica categoria di evento (che in casi come quello in esame assume la connotazione di evento in senso giuridico) che si è verificata nella fattispecie concreta aderendo psicologicamente ad essa"" (così Sez. 4, Sentenza n. 4623 del 15/12/201, dep. 31/01/2018, Rv. 271949). 4. Orbene, fatte queste generalissime precisazioni, ben presenti alla Corte territoriale, va rilevato che, contrariamente a quanto dedotto dal ricorrente, la decisione impugnata si fa carico di valutare la sussistenza concreta dell'elemento soggettivo, non evincendolo semplicemente dalla materialità della dichiarazione inveritiera, ma sottolineando il suo chiarissimo contenuto, stante l'indicazione per di un reddito 'pari a zero' è riferito esplicitamente al periodo di imposta relativo all'anno 2013 e non all'anno 2014. L'inequivocabilità della dichiarazione allegata all'istanza di ammissione viene assunta dal giudice di seconda cura quale indice della consapevolezza e della volontà di rendere una falsa dichiarazione, posto che la giustificazione addotta circa il convincimento sull'obbligo di indicare i redditi dell'anno corrente, cioè del 2014, pari a zero, e non quelli risultanti dall'ultima 4 dichiarazione reddituale, ai sensi dell'art. 76, comma 1 d.P.R. 115/2002, è smentita proprio dall'indicazione dell'assenza di reddito per l'anno 2013, sottoscritta dall'interessato. A ciò, inoltre, la Corte aggiunge che l'allegazione della supposta dimenticanza dei redditi percepiti nell'anno 2013, nel corso del quale il ricorrente aveva lavorato per sei-sette mesi, è elemento insuscettibile di valutazione al fine di escludere la volontarietà della dichiarazione, posto che una simile macroscopica obliterazione è del tutto incompatibile con il breve tempo trascorso. Si tratta di argomentazioni incensurabili in questa sede in quanto relativa alla giustificazione della sussistenza dell'elemento soggettivo del dolo, che viene desunto dal compendio probatorio, attraverso un ragionamento logico dotato di piena coerenza. 5. Il secondo motivo è inammissibile. La contestazione sulla corrispondenza alla verità sui dati reddituali riferiti dal funzionario dell'Agenzia dell'Entrate, da cui il ricorrente pretende di trarre il mancato superamento del ragionevole dubbio di colpevolezza, è fondata su congetture, rispetto alle quali il medesimo non offre alcun aggancio probatorio, finendo per formulare mere illazioni, del tutto incapaci di destrutturare la ricostruzione probatoria lucidamente esposta dalla sentenza impugnata. 6. Il terzo motivo è inammissibile. I motivi nuovi presentati in appello e qui riproposti con il ricorso ed i motivi aggiunti, non possono ritenersi ammissibili. Come chiarito da un risalente sentenza delle Sezioni Unite, mai superata dalla giurisprudenza successiva ""I ""motivi nuovi"" a sostegno dell'impugnazione, previsti tanto nella disposizione di ordine generale contenuta nell'art. 585, quarto comma, cod. proc. pen., quanto nelle norme concernenti il ricorso per cassazione in materia cautelare (art. 311, quarto comma, cod. proc. pen.) ed il procedimento in camera di consiglio nel giudizio di legittimità (art. 611, primo comma, cod. proc. pen.), devono avere ad oggetto i capi o i punti della decisione impugnata che sono stati enunciati nell'originario atto di gravame ai sensi dell'art. 581, lett. a), cod. proc. pen. (Sez. U, Sentenza n. 4683 del 25/02/1998, Bono e altri, Rv. 210259; cfr. più recentemente, ex multis Sez. 2, Sentenza n. 53630 del 17/11/2016, Rv. 268980; Sez. 2, Sentenza n. 17693 del 17/01/2018, Rv. 272821). In altri termini ""In tema di termini per l'impugnazione, la facoltà del ricorrente di presentare motivi nuovi incontra il limite del necessario riferimento ai motivi principali dei quali i motivi ulteriori devono rappresentare mero sviluppo o migliore esposizione, anche per ragioni eventualmente non evidenziate, ma sempre ricollegabili ai capi e ai punti già dedotti; ne consegue che sono ammissibili soltanto motivi aggiunti con i quali, a fondamento del ""petitum"" dei motivi principali, si alleghino ragioni di carattere giuridico diverse o ulteriori, ma non anche motivi con i quali si intenda allargare l'ambito del predetto ""petitum"", 5 introducendo censure non tempestivamente formalizzate entro i termini per l'impugnazione. (Sez. 2, Sentenza n. 1417 del 11/10/2012, dep. 11/01/2013 Rv. 254301). 7. Nel caso di specie, al contrario, i nuovi motivi formulati dal ricorrente in sede di appello introducono proprio ragioni di censura, non formulate con l'atto di gravame. Essi ineriscono, infatti, all'inammissibilità dell'istanza di ammissione al gratuito patrocinio, per difetto dei requisiti formali e sostanziali dell'autodichiarazione sui redditi, in quanto sfornita delle caratteristiche previste dall'art. 79, comma 1 lett. c) d.P.R. 115/2009, secondo cui l'istanza deve essere corredata da ""una dichiarazione sostitutiva di certificazione da parte dell'interessato, ai sensi dell'articolo 46, comma 1, lettera o), del decreto del Presidente della Repubblica 28 dicembre 2000, n. 445, attestante la sussistenza delle condizioni di reddito previste per l'ammissione, con specifica determinazione del reddito complessivo valutabile a tali fini, determinato secondo le modalità indicate nell'articolo 76"". Si sostiene, da un lato, che l'assenza dell'impegno autocertificativo renda l'istanza stessa inammissibile, in quanto mancante della dichiarazione di consapevolezza delle conseguenze penali della sua falsità, ciò incidendo sull'elemento soggettivo e sulla possibilità di essere valutata dall'autorità giudiziaria. Dall'altro, si afferma che siffatto motivo sarebbe connesso, costituendone il mero sviluppo, con la deduzione, contenuta nell'appello, secondo cui nessuna dichiarazione falsa sarebbe stata rilasciata, perché sarebbe mancata la piena coscienza e volontà di commettere il reato. 8. Ora, appare evidente che il profilo sottoposto, attenendo alla materialità del documento allegato all'istanza è 'diverso' da quello introdotto con l'appello, con il quale non si fa diretto riferimento all'inammissibilità dell'istanza per difetto del requisito formale. Ciò basta per ritenere inammissibili i motivi nuovi. 9. Nondimeno, anche volendo prendere in considerazione l'oggetto della doglianza, va rilevato che il testo dell'art. 95 cit. che così recita ""La falsità o le omissioni nella dichiarazione sostitutiva di certificazione, nelle dichiarazioni, nelle indicazioni e nelle comunicazioni previste dall'articolo 79, comma 1, lettere b), c) e d), sono punite con la reclusione da uno a cinque anni e con la multa da euro 309,87 a euro 1.549,37. La pena è aumentata se dal fatto consegue l'ottenimento o il mantenimento dell'ammissione al patrocinio; la condanna importa la revoca, con efficacia retroattiva, e il recupero a,  carico del responsabile delle somme corrisposte dallo Stato"" consente di superare la censura. Invero, la disposizione non fa riferimento alla sola autocertificazione, ma a tutte le indicazioni e comunicazione di cui alle lett. a), b) e c) dell'art. 79, così ricomprendendo anche la comunicazione dei redditi, ancorché non contenuta in 6 un'autocertificazione, posto che viene punita ogni falsa dichiarazione, anche priva dei requisiti formali previsti, idonea a trarre in inganno l'autorità decidente. 10. Al rigetto del ricorso consegue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso il 24/11/2021 ",15882
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s20@a2021@n46761@tS.clean.pdf,"SENTENZA sul ricorso proposto da: RICCIO GIAMPIERO nato a VALLO DELLA LUCANIA IL 15 APRILE 1980 avverso la sentenza resa il 27 ottobre 2020 dalla CORTE di APPELLO di Salerno visti gli atti, il provvedimento impugnato e il ricorso; udita la relazione svolta dal Consigliere MARIA DANIELA BORSELLINO; lette le conclusioni scritte del Pubblico Ministero, in persona del Sostituto Procuratore Valentina Manuali che ha chiesto dichiararsi l'inammissibilità del ricorso e la memoria dell'avv. Luigi Cafaro per la parte civile costituita che ha chiesto l'inammissibilità del ricorso e la liquidazione delle spese , e dell'avv. Francesco Siniscalchi che ha insistito nei motivi di ricorso. RITENUTO IN FATTO 1.Con la sentenza impugnata la Corte di appello di Salerno, ha confermato la responsabilità di Riccio Giampiero in ordine al reato di tentata estorsione originariamente contestato in rubrica, previa riqualificazione del reato di tentato esercizio arbitrario delle proprie ragioni con violenza alla persona, per il quale Riccio aveva riportato condanna in primo grado, mantenendo fermo il trattamento sanzionatorio. Si addebita all'imputato di avere con minaccia posto in essere atti idonei a costringere la persona offesa a consegnare una imprecisata somma di denaro, facendo riferimento ad un vecchio credito risalente agli anni '80 che il proprio genitore vantava nei confronti del genitore della persona offesa e che avrebbe recuperato in un modo o nell'altro. 2.Avverso la detta sentenza propone ricorso l'imputato tramite atto sottoscritto dal difensore di fiducia deducendo: Penale Sent. Sez. 2   Num. 46761  Anno 2021Presidente: GALLO DOMENICORelatore: BORSELLINO MARIA DANIELAData Udienza: 24/11/20212.1 violazione di legge e vizio di motivazione in ragione della mancata contestazione del reato per cui è stata condannato in- primo grado e violazione di quanto disposto dall'articolo 597 cod. proc.pen. per essere stato il fatto riqualificato in secondo grado con pregiudizio del diritto di difesa e delle indicazioni fornite dalla corte di Strasburgo in tema di correlazione tra sentenza ed accusa. 2.2 Violazione di legge e vizio di motivazione poiché la corte in mancanza dei requisiti formali della querela avrebbe dovuto dichiarare l'improcedibilità dell'azione penale prima della riqualificazione. 2.3 vizio di motivazione nella forma del travisamento della prova poiché entrambi i giudici di merito fondavano il loro convincimento su un dato processuale inesistente. In particolare ritenevano erroneamente che il dichiarato della parte civile fossero scevro da contraddizioni e intrinsecamente attendibile. 2.4 Violazione di legge e vizio di motivazione e in particolare violazione del principio in dubio pro reo in relazione alla mancata valutazione delle dichiarazioni rese dal teste Ruffino ed all'esito del confronto avvenuto tra la parte civile e il teste Gerardo Riccio. Di contro l'imputato è stato condannato in assenza di un minimo riscontro della sua colpevolezza nelle emergenze processuali. CONSIDERATO IN DIRITTO 1.11 ricorso è inammissibile poiché i motivi dedotti sono generici, in quanto non si confrontano con le motivazioni rese dalla corte, o manifestamente infondati perché denunziano vizi della motivazione e violazioni di legge che non trovano riscontro nella sentenza impugnata. 1.1 Il primo motivo con cui si denunzia la diversa qualificazione giuridica della condotta ascritta all'imputato e la violazione del diritto di difesa è manifestamente infondato poiché la corte ha sottolineato che la originaria contestazione del fatto era appunto quella di tentata estorsione e la derubricazione operata dal tribunale non preclude la possibilità per la corte di merito di pervenire ex officio ad una diversa qualificazione giuridica della condotta ascritta all'imputato, purché ciò non comporti una reformatio in peius; a ciò si aggiunga che l'originaria contestazione indicava una fattispecie estorsiva e che pertanto l'imputato aveva potuto predisporre la sua difesa al riguardo. La corte ha fornito in merito alla qualificazione giuridica una corretta motivazione, osservando che la condotta non poteva rientrare nell'ambito dell'esercizio arbitrario delle proprie ragioni per l'impossibilità dell'imputato di fare ricorso al giudice per ottenere il soddisfacimento di una pretesa economica risalente ad oltre trent'anni prima e relativa ad un rapporto obbligatorio intercorrente tra soggetti diversi da lui stesso e dalla persona offesa. A ciò si aggiunga che la corte ha spiegato come il diritto di credito posto a base della pretesa minacciosa dell'imputato fosse stato rimesso dal legittimo titolare e cioè dal padre dell'imputato e ne ha correttamente desunto l'inconducenza dei rilievi 2 difensivi, tutti incentrati sulla diversa definizione giuridica operata in primo grado, che ha motivatamente ritenuto del tutto infondati. 1.2 Gli altri motivi dedotti dall'imputato attengono sostanzialmente a censure di merito, pur deducendo vizi della motivazione e travisamento della prova, e non possono essere oggetto di sindacato da parte di questa corte. Va di contro evidenziato che la corte di appello ha correttamente ribadito il giudizio di colpevolezza dell'imputato, basandosi sulla efficacia intimidatoria dell'espressioni utilizzate dall'imputato per indurre la vittima ad onorare il vecchio debito del padre, che non sono state contestate in punto di fatto dalla difesa, secondo cui alle dette espressioni andrebbe tuttavia attribuito un diverso significato. Come già anticipato, così facendo il ricorrente si confronta direttamente con la fonte di prova e deduce motivi che esulano dal sindacato di questa Corte 2.Per queste considerazioni si impone la dichiarazione di inammissibilità del ricorso con le conseguenti statuizioni e, tra queste, la condanna del ricorrente alla rifusione in favore della parte civile costituita delle spese sostenute nel grado che si ritiene congruo liquidare in euro 3510,00 oltre accessori di legge. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro 3000 in favore della cassa delle ammende.Condanna inoltre l'imputato alla rifusione delle spese di rappresentanza e difesa sostenute nel presente giudizio dalla parte civile Riccio Raffaele che liquida in complessivi euro 3510,00 oltre accessori di legge. Roma 24 novembre 2021 il consigliere estensore Maria Daniel orsellino Il Presidente D eco Ga ",6456
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s20@a2021@n46760@tS.clean.pdf,"SENTENZA sul ricorso proposto da: SCHIBUOLA FABRIZIO nato a Genova il 6 settembre 1968 avverso la sentenza resa il 27 novembre 2019 dalla CORTE di APPELLO di Genova visti gli atti, il provvedimento impugnato e il ricorso; udita la relazione svolta dal Consigliere MARIA DANIELA BORSELLINO; sentite le conclusioni del Pubblico Ministero, in persona del Sostituto Procuratore Valentina Manuali che ha chiesto dichiararsi l'inammissibilità del ricorso e dell'avv. Franco Augusto Gastaldo che ha insistito nei motivi di ricorso. RITENUTO IN FATTO 1.Con la sentenza impugnata la Corte di appello di Genova ha confermato la sentenza resa il 16 novembre 2016 dal Tribunale di Genova che ha dichiarato la responsabilità di Schibuola Fabrizio per il reato di truffa, per avere indotto Salvatore Buttitta a versargli la somma di 250 C, quale caparra per dei lavori di montaggio di persiane, nascondendogli il fatto che la sua attività commerciale era ormai cessata. 2.Avverso la detta sentenza propone ricorso l'imputato, tramite atto sottoscritto dal difensore di fiducia, deducendo: 2.1 nullità del procedimento e della sentenza di appello poiché l'errore intervenuto nella indicazione della data di udienza è causa di nullità assoluta del decreto di citazione. L'imputato dichiarato assente era stato erroneamente citato nel giudizio di appello per l'udienza del 27 novembre 2016, anziché per quella del 27 novembre 2019, come tempestivamente eccepito dal difensore di fiducia, presente alla prima udienza. L'erronea indicazione della data di udienza determina una nullità di ordine generale che Penale Sent. Sez. 2   Num. 46760  Anno 2021Presidente: GALLO DOMENICORelatore: BORSELLINO MARIA DANIELAData Udienza: 24/11/2021non può essere sanata dalla regolare notifica del decreto al suo difensore e dalla partecipazione al giudizio -dell'avvocato, poiché determina un'incertezza-sul giorno della comparizione e incide sul diritto di difesa dell'imputato. 2.2 Violazione dell'articolo 640 cod.pen. in ordine alla qualificazione giuridica della condotta come truffa poiché il prevenuto si è reso responsabile del reato di insolvenza fraudolenta, avendo contratto un'obbligazione col proposito di non adempierla dissimulando il proprio stato di insolvenza. 2.3 Violazione degli articoli 132 e 133 poiché i giudici di merito hanno valutato esclusivamente la personalità dell'imputato e in particolare i suoi precedenti penali e non hanno indicato gli altri motivi che giustifichino l'uso del potere discrezionale' la pena irrogata risulta iniqua ed eccessiva. CONSIDERATO IN DIRITTO 1.11 ricorso è inammissibile. La corte ha respinto l'eccezione di nullità del decreto di citazione evidenziando che l'indicazione del giorno della comparizione, anche se erronea, non incide sulla validità della chiamata in giudizio se pienamente riconoscibile e nel caso di specie non ha certamente potuto impedire l'identificazione della data corretta poiché al momento della notificazione del decreto di fissazione dell'udienza dinanzi alla corte d'appello l'anno di cui alla data indicata era già abbondantemente decorso. In effetti nella giurisprudenza di legittimità sono presenti due orientamenti: uno che ritiene l'inesatta indicazione della data di udienza causa di nullità alla stregua dell'omessa citazione, a nulla rilevando che nell'avviso comunicato all'imputato presso il medesimo difensore la data sia stata esattamente indicata, trattandosi di nullità che riguarda il diritto di difesa dell'imputato e considerato che l'avviso al difensore è un atto autonomo. Secondo un altro orientamento, invece, l'erronea indicazione della data di udienza integra una nullità assoluta solo in ipotesi di incertezza assoluta e quando l'errore sia pienamente riconoscibile e inidoneo a ingenerare confusione sulla data e non rileva se il difensore ha preso parte all'udienza e ha eccepito la detta nullità, in quanto è evidente che l'errore era pienamente riconoscibile e che l'imputato avrebbe potuto prendendo contatti con il difensore superare ogni eventuale incertezza. E' stato precisato che nell'ipotesi di erronea indicazione della data di comparizione, la nullità del decreto di citazione può ritenersi solo in caso di ""incertezza assoluta"" cioè quando la data non si possa determinare altrimenti, non quando, invece, la stessa sia ""agevolmente"" desumibile dal contesto dell'atto notificato in relazione alla funzione propria di esso. Pertanto, ove si tratti di errore manifestamente di natura materiale, esso non potrà costituire valido motivo per giustificare strumentali espedienti difensivi, non potendo essere utilizzato surrettiziamente per frustrare le finalità proprie dell'atto. (Nella specie è stata ritenuta ingiustificata la mancata comparizione al dibattimento di appello di imputati ai quali era stato notificato nel novembre 1983 il decreto di citazione 2 enico Gallo Maria Borsellino per il gennaio dell'anno 1983 anziché dell'anno 1984). (Cass. pen., sez. 1^, 22/03/1985, Vinciguerra, 170657; conf. sez. 1^, 20/12/1989, Toscani, 183342) In effetti questa sezione ha avuto modo abbastanza recentemente di precisare che Non è causa nullità l'errore nell'indicazione del giorno della comparizione contenuta nel decreto di citazione a giudizio, nella specie d'appello, ove sia pienamente riconoscibile e inidoneo a ingenerare equivoco sulla data effettiva. (La Corte ha rilevato che la data effettiva era indicata sia nella parte alta del modulo utilizzato per il decreto di citazione che nella relazione di notificazione al difensore di fiducia, con il quale l'imputato deve mantenersi in contatto). (Sez. 2, Sentenza n. 17085 del 17/02/2011 Ud. (dep. 03/05/2011 ) Rv. 250247 - 01) Ma nel caso in esame non va trascurato che il difensore era presente in udienza e la notifica della citazione per l'imputato era stata inviata presso lo stesso difensore che , in quanto domiciliatario, aveva l'onere di comunicare al suo assistito la data dell'udienza, che lui non aveva equivocato, essendosi regolarmente presentato dinanzi al collegio. La censura deve in conclusione ritenersi manifestamente infondata poiché l'atto di vocatio ha raggiunto il suo scopo. 2.La seconda censura è invece inammissibile poiché non è stata dedotta con i motivi di appello con cui la difesa ha invocato l'assoluzione dal delitto di truffa, ma non una diversa qualificazione giuridica. La censura è comunque manifestamente infondata poiché si versa nel caso in esame nella fattispecie di truffa contrattuale, con cui si induce fraudolentemente il contraente a aderire ad un contratto di vendita e a versare la caparra omettendo di comunicare un'informazione essenziale per la formazione della volontà, la sopravvenuta inattività della propria ditta. 3.La terza censura è manifestamente infondata poiché la pena è stata determinata in mesi otto di reclusione e 300 C di multa, e cioè in misura prossima al minimo edittale ed è stata ridotta per la concessione delle attenuanti generiche, nonostante la corte abbia sottolineato la personalità negativa dell'appellante che ha già riportato due condanne definitive e non può usufruire del beneficio della sospensione condizionale. 4.Alla dichiarazione di inammissibilità del ricorso seguono le statuizioni conseguenziali. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro 3000 in favore della cassa delle ammende. Roma 24 novembre 2021 il consigliere estensore Il Presidente ",7467
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46169@tS.clean.pdf,"SENTENZA sui ricorsi proposti da: SIRICA DANIELE nato a SARNO il 30/09/1990 SIRICA ANDREA nato a SARNO il 13/02/1992 avverso l'ordinanza del 11/11/2020 della CORTE APPELLO di SALERNO udita la relazione svolta dal Consigliere VINCENZO PEZZELLA; lette le conclusioni del PG Penale Sent. Sez. 4   Num. 46169  Anno 2021Presidente: PICCIALLI PATRIZIARelatore: PEZZELLA VINCENZOData Udienza: 24/11/2021RITENUTO IN FATTO 1. La Corte di Appello di Salerno, con ordinanza del 11/11/2020, rigettava la richiesta di riparazione per ingiusta detenzione avanzata ex art. 314 cod. proc. pen. dagli odierni ricorrenti, SIRICA DANIELE e SIRICA ANDREA, subita dal 20/6/2018, a seguito di ordinanza di custodia cautelare domiciliare emessa in pari data, convalidata dal tribunale del riesame e poi revocata dal tribunale, nelle more della trattazione del procedimento, per il reato di furto in concorso di due ciclomo-tori. I ricorrenti venivano poi prosciolti dall'accusa con sentenza divenuta irrevo-cabile il 15/11/2018. 2. Avverso tale provvedimento hanno proposto ricorso per Cassazione, a mezzo del proprio difensore di fiducia, Sirica Daniele e Sirica Andrea, deducendo, quale unico motivo, di seguito enunciato nei limiti strettamente necessari per la motivazione, come disposto dall'art. 173, comma 1, disp. att., cod. proc. pen., vizio di motivazione in relazione all'art. 314 cod. proc. pen. si  duole dell'errata interpretazione delle prove raccolte nelle indagini preliminari, acquisite al fascicolo del GUP, che ne avrebbe determinato il travisamento. Si rileva che la Corte salernitana, entrando nel merito della vicenda, nono-stante fosse stata definita con sentenza irrevocabile, avrebbe focalizzato l'atten-zione su tre punti: 1. il rinvenimento delle impronte del dito medio di entrambi gli imputati sul bauletto di uno dei due ciclomotori rubati, rinvenuto smontato e ripo-sto in un angolo della baracca; 2. l'ubicazione del cascinale a poca distanza dall'abitazione di uno dei due indagati; 3. la dichiarazione sull'aver toccato o meno i ciclomotori. L'esame di tali circostanze sarebbe avvenuto, secondo la tesi difensiva, in maniera superficiale, al punto da travisarle. Gli indagati, in sede di interrogatorio, fornivano una versione dei fatti chiara, che non viene fedelmente riportata dalla corte di appello, la quale ha, invece, ritenuto che gli odierni ricorrenti avessero tratto in inganno l'autorità procedente. Tuttavia, si obietta che la versione dei fatti fornita non è mai stata messa in di-scussione o smentita dalle indagini. L'eventuale inganno - è la tesi proposta- non scaturisce certamente dal comportamento degli indagati, ma piuttosto dagli indizi, a carico dei fratelli Sirica, fragili, superficiali e non convincenti. In relazione alla questione delle impronte, i Sirica - prosegue il ricorso- ren-devano una dettagliata versione dei fatti, dichiarando di non ricordare se li aves-sero toccati, ma di essersi avvicinati ai ciclomotori e di essersene subito allonta-nati, resisi conto della indubbia provenienza. Del resto, anche il GUP manifestava 2 perplessità sulla presenza di un'unica impronta sul bauletto di uno dei due ciclo-motori, che metteva in dubbio la credibilità degli accertamenti svolti dalla P.G., che non era in grado di fornire alcun altro indizio a completamento del quadro accusatorio. In relazione alla distanza tra il casolare, di proprietà aliena, dove vennero rinvenuti i ciclomotori e l'abitazione di uno dei Sirica, si evidenzia che si trattava di una distanza calcolata in linea d'aria senza alcuna stradina di collegamento tra i due posti. Pertanto, se le dichiarazioni rese dai Sirica non sono state smentite dalle indagini, non si comprende come possa ritenersi doloso o gravemente col-poso il comportamento dei ricorrenti. Viene ritenuta illogica ed illegittima la decisione di ritenere non credibili gli indagati, soltanto per la presenza di una loro impronta del dito medio sul bauletto di uno dei due ciclomotori, tanto da trarre in inganno il primo giudice, senza espri-mere alcuna valutazione sulle risultanze di P.G e sulla possibilità di lasciare l'im-pronta di un solo dito su un accessorio di un veicolo manomesso e oggetto di furto. I ricorrenti chiedono, pertanto, l'annullamento della ordinanza impugnata, adottando i provvedimenti consequenziali. 3. Il P.G. presso questa Corte Suprema in data 28/9/2021 ha rassegnato ex art. 611 cod. proc. pen. le proprie conclusioni scritte chiedendo dichiararsi l'inammissibilità dei proposti ricorsi. CONSIDERATO IN DIRITTO L I motivi sopra illustrati appaiono manifestamente infondati e, pertanto, i proposto ricorso va dichiarato inammissibile. 2. Va premesso che è principio consolidato nella giurisprudenza di questa Corte Suprema che, nei procedimenti per riparazione per ingiusta detenzione, la cognizione del giudice di legittimità deve intendersi limitata alla sola legittimità del provvedimento impugnato, anche sotto l'aspetto della congruità e logicità della motivazione, e non può investire naturalmente il merito. Ciò ai sensi del combinato disposto di cui all'articolo 646 secondo capoverso cod. proc. pen., da ritenersi ap-plicabile per il richiamo contenuto nel terzo comma dell'articolo 315 cod. proc. pen. Dalla circostanza che nella procedura per il riconoscimento di equo indennizzo per ingiusta detenzione il giudizio si svolga in un unico grado di merito (in sede di corte di appello) non può trarsi la convinzione che la Corte di Cassazione giudichi anche nel merito, poiché una siffatta estensione di giudizio, pur talvolta prevista dalla legge, non risulta da alcuna disposizione che, per la sua eccezionalità, non potrebbe che essere esplicita. Al contrario l'art. 646, comma terzo cod. proc. pen. 3 (al quale rinvia l'art. 315 ultimo comma cod. proc. pen.) stabilisce semplicemente che avverso il provvedimento della Corte di Appello, gli interessati possono ricor-rere per Cassazione: conseguentemente tale rimedio rimane contenuto nel peri-metro deducibile dai motivi di ricorso enunciati dall'art. 606 cod. proc. pen., con tutte le limitazioni in essi previste (cfr. ex multis, Sez. 4, n. 542 del 21/4/1994, Bollato, Rv. 198097, che, affermando tale principio, ha dichiarato inammissibile il ricorso avverso ordinanza del giudice di merito in materia, col quale non si dedu-ceva violazione di legge, ma semplicemente ingiustizia della decisione con istanza di diretta attribuzione di equa somma da parte della Corte). 3. Le doglianze proposte nell'interesse dei ricorrenti sono manifestamente infondate. Il giudice della riparazione motiva in maniera ampia e circostanziata sui motivi del rigetto. L'art. 314 cod. pen., com'è noto, prevede al primo comma che ""chi è stato prosciolto con sentenza irrevocabile perché il fatto non sussiste, per non aver com-messo il fatto, perché il fatto non costituisce reato o non è previsto dalla legge come reato, ha diritto a un'equa riparazione per la custodia cautelare subita, qua-lora non vi abbia dato o concorso a darvi causa per dolo o colpa grave"". In tema di equa riparazione per ingiusta detenzione, dunque, costituisce causa impeditiva all'affermazione del diritto alla riparazione l'avere l'interessato dato causa, per dolo o per colpa grave, all'instaurazione o al mantenimento della custodia cautelare (art. 314, comma 1, ultima parte, cod. proc. pen.); l'assenza di tale causa, costituendo condizione necessaria al sorgere del diritto all'equa ri-parazione, deve essere accertata d'ufficio dal giudice, indipendentemente dalla deduzione della parte (cfr. sul punto questa Sez. 4, n. 34181 del 5/11/2002, Gua-dagno, Rv. 226004). In proposito, le Sezioni Unite di questa Corte hanno da tempo precisato che, in tema di presupposti per la riparazione dell'ingiusta detenzione, deve intendersi dolosa - e conseguentemente idonea ad escludere la sussistenza del diritto all'in-dennizzo, ai sensi dell'art. 314, primo comma, cod. proc. pen. - non solo la con-dotta volta alla realizzazione di un evento voluto e rappresentato nei suoi termini fattuali, sia esso conflìggente o meno con una prescrizione di legge, ma anche la condotta consapevole e volontaria i cui esiti, valutati dal giudice del procedimento riparatorio con il parametro dell' ""id quod plerumque accidit"" secondo le regole di esperienza comunemente accettate, siano tali da creare una situazione di allarme sociale e di doveroso intervento dell'autorità giudiziaria a tutela della comunità, ragionevolmente ritenuta in pericolo (Sez. Unite n. 43 del 13/12/1995 dep. il  1996, Sarnataro ed altri, Rv. 203637) 4 Poiché, inoltre, la nozione di colpa è data dall'art. 43 cod. pen., deve ritenersi ostativa al riconoscimento del diritto alla riparazione, ai sensi del predetto primo comma dell'art. 314 cod. proc. pen., quella condotta che, pur tesa ad altri risultati, ponga in essere, per evidente, macroscopica negligenza, imprudenza, trascura-tezza, inosservanza di leggi, regolamenti o norme disciplinari, una situazione tale da costituire una non voluta, ma prevedibile, ragione di intervento dell'autorità giudiziaria che si sostanzi nell'adozione di un provvedimento restrittivo della libertà personale o nella mancata revoca di uno già emesso. In altra successiva condivisibile pronuncia è stato affermato che il diritto alla riparazione per l'ingiusta detenzione non spetta se l'interessato ha tenuto consa-pevolmente e volontariamente una condotta tale da creare una situazione di do-veroso intervento dell'autorità giudiziaria o se ha tenuto una condotta che abbia posto in essere, per evidente negligenza, imprudenza o trascuratezza o inosser-vanza di leggi o regolamenti o norme disciplinari, una situazione tale da costituire una prevedibile ragione di intervento dell'autorità giudiziaria che si sostanzi nell'a-dozione di un provvedimento restrittivo della libertà personale o nella mancata revoca di uno già emesso (Sez. 4, n. 43302 del 23/10/2008, Maisano, Rv. 242034). Ancora le Sezioni Unite hanno affermato che il giudice, nell'accertare la sussistenza o meno della condizione ostativa al riconoscimento del diritto all'equa riparazione per ingiusta detenzione, consistente nell'incidenza causale del dolo o della colpa grave dell'interessato rispetto all'applicazione del provvedimento di cu-stodia cautelare, deve valutare la condotta tenuta dal predetto sia anteriormente che successivamente alla sottoposizione alla misura e, più in generale, al momento della legale conoscenza della pendenza di un procedimento a suo carico (Sez. Unite, n. 32383 del 27/5/2010, D'Ambrosio, Rv. 247664). E, ancora, più recente-mente, il Supremo Collegio ha ritenuto di dover precisare ulteriormente che in tema di riparazione per l'ingiusta detenzione, ai fini del riconoscimento dell'inden-nizzo può anche prescindersi dalla sussistenza di un ""errore giudiziario"", venendo in considerazione soltanto l'antinomia ""strutturale"" tra custodia e assoluzione, o quella ""funzionale"" tra la durata della custodia ed eventuale misura della pena, con la conseguenza che, in tanto la privazione della libertà personale potrà consi-derarsi ""ingiusta"", in quanto l'incolpato non vi abbia dato o concorso a darvi causa attraverso una condotta dolosa o gravemente colposa, giacché, altrimenti, l'inden-nizzo verrebbe a perdere ineluttabilmente la propria funzione riparatoria, dissol-vendo la ""ratio"" solidaristica che è alla base dell'istituto (così Sez. Unite, n. 51779 del 28/11/2013, Nicosia, Rv. 257606, fattispecie in cui è stata ritenuta colpevole la condotta di un soggetto che aveva reso dichiarazioni ambigue in sede di inter- 5 rogatorio di garanzia, omettendo di fornire spiegazioni sul contenuto delle conver-sazioni telefoniche intrattenute con persone coinvolte in un traffico di sostanze stupefacenti, alle quali, con espressioni ""travisanti"", aveva sollecitato in orario not-turno la urgente consegna di beni). 4. Nel provvedimento impugnato è stato congruamente e logicamente posto in evidenza come vi siano, nella condotta degli odierni ricorrenti gli elementi di colpa grave ostativi al diritto alla riparazione. Diversamente da quanto si ritiene in ricorso, va rilevato che se è vero che il giudice della riparazione non può ritenere l'esistenza di fatti esclusi dal giudice del processo, ben può, però, rivalutare - non ai fini dell'accertamento della penale responsabilità ma ai fini dell'accertamento del diritto alla riparazione - i fatti; anche penalmente irrilevanti, accertati o non esclusi dai giudici del merito (cfr. Sez. 4 n. 27397/2010). Nel caso in esame la Corte territoriale ha correttamente ed esaustivamente applicato tali principi, valorizzando gli elementi dai quali emerge l'idoneità delle condotte tenute dai ricorrenti, gravemente colpose ed eziologicamente rilevanti nell'adozione della misura cautelare, ad indurre in errore l'autorità giudiziaria. Il ricorso, sul punto, appare del tutto generico e aspecifico, non contenendo alcuna argomentazione che si confronti compiutamente con il tenore della moti-vazione e finendo per chiedere l'ennesima valutazione dei fatti. L'assunto secondo il quale il giudice del rimedio azionato avrebbe travisato le risultanze probatorie è privo di fondamento, in quanto la ricostruzione del fatto proposta dalla difesa coincide perfettamente con quanto è riportato nella motiva-zione, avendo la Corte territoriale evidenziato in modo logico e completo come la circostanza del ritrovamento delle impronte digitali dei due fratelli su uno dei due motocicli smentisca quanto da loro dichiarato in sede di interrogatorio, e , quindi, abbia contribuito ad alimentare , nel giudice della cautela, il convincimento della sussistenza dei gravi indizi di colpevolezza , essendo palese il mendacio sul punto. 5. Alla luce di quanto esposto, con motivazione logica e congrua, nonché cor-retta in punto di diritto- e che, pertanto, si sottrae ai denunciati vizi di legittimità il giudice della riparazione valorizza negativamente, ai fini del richiesto indennizzo, il comportamento che i due odierni ricorrenti tenuto in occasione dei fatti dei quali sono stati chiamati a rispondere, allorquando hanno negato, in sede di interroga-torio, di avere toccato i ciclomotori di cui all'incolpazione. Si tratta di comportamenti certi e non smentiti da successive acquisizioni né dalle motivazioni della sentenza di assoluzione, addebitabili agli istanti, che sono stati logicamente ritenuti concretamente idonei a far ritenere che il predetto si sia 6 sottratto all'osservanza di elementari regole di cautela, con la conseguente crea-zione di una situazione di partecipazione ad una attività illecita che ha dato ragio-nevolmente luogo alla privazione della libertà personale. Logico appare il rilievo del giudice della riparazione che se i fratelli odierni ricorrenti avessero da subito dichiarato la verità, ovvero che avevano toccato i ciclomotori, il giudice della cautela avrebbe avuto qualche elemento in più per valutare positivamente la loro buona fede. La conclusione della Corte salernitana che i due odierni ricorrenti abbiano dunque colposamente omesso di fornire adeguati chiarimenti tali da consentire di attribuire un diverso significato alla portata del compendio indiziario utilizzato a fini cautelari, diversamente da quanto opina il ricorrente, è perfettamente in linea con la giurisprudenza di questa Corte di legittimità in materia (si confronti Sez. 4, n. 42014 del 28/6/2017, Sollecito, non mass.). Con specifico riferimento alla reticenza, al mendacio o al silenzio serbati, costituisce principi consolidato che trattasi di scelte difensive del tutto legittime, che tuttavia ben possono essere valutate dal giudice della riparazione in termini dolosi o gravemente colposi in relazione al fatto di aver causalmente inciso sul piano cautelare, qualora si siano tradotti nella mancata allegazione di fatti favore-voli al dichiarante, che in tal modo ha omesso di fornire un congruo chiarimento in grado di attribuire un diverso significato alla portata del compendio indiziario utilizzato a fini cautelari (cfr. ex multis, Sez.4, n.29917 del 9/7/2014, Rv.259941; conf. Sez. 4, n. 27533 del 27/5/2008, Rv. 240891; Sez. 4, n. 24374 del 27/04/2006, Ranno, Rv. 234574). Il giudice infatti, per valutare la sussistenza della colpa grave ostativa al riconoscimento del diritto alla riparazione, può prendere in esame il comporta-mento silenzioso - pur legittimamente tenuto nel corso del procedimento penale - poiché il diritto all'equa riparazione presuppone una condotta dell'interessato ido-nea a chiarire la sua posizione mediante l'allegazione di quelle circostanze a lui note, che contrastino l'accusa o vincano le ragioni di cautela (Sez.4, n. 40291 del 29/10/2008, Rv.242755) e che, se conosciute tempestivamente, non avrebbero consentito il determinarsi o il protrarsi della privazione della libertà (Sez.4, n.40902 del 31/10/2008, Rv.242756). 6. Essendo i ricorsi inammissibili e, a norma dell'art. 616 cod. proc. pen, non ravvisandosi assenza di colpa nella determinazione della causa di inammissibilità (Corte Cost. sent. n. 186 del 13.6.2000), alla condanna dei ricorrenti al pagamento delle spese del procedimento consegue quella al pagamento della sanzione pecu-niaria nella misura indicata in dispositivo 7 P.Q.M. Dichiara inammissibili i ricorsi e condanna i ricorrenti al pagamento delle spese processuali e della somma di euro tremila ciascuno in favore della cassa delle am-mende. Così deciso in Roma il 24 novembre 2021 ",17461
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46160@tS.clean.pdf,"SENTENZA sui ricorsi proposti da: CARRABINO GIULIO nato a VITTORIA il 02/03/1979 AIELLO NUNZIO nato a CATANIA il 20/08/1957 PRIVITERA SALVATORE nato a CATANIA il 29/08/1980 COLALE) GIANLUIGI nato a CATANIA il 26/05/1979 avverso la sentenza del 15/12/2020 della CORTE APPELLO di CATANIA visti gli atti, il provvedimento impugnato e il ricorso; udita la relazione svolta dal Consigliere VINCENZO PEZZELLA; udito il Pubblico Ministero, in persona del Sostituto Procuratore Gen. PASQUALE FIMIANI che ha concluso chiedendo dichiararsi inammissibili i ricorsi. Udito il difensore avvocato SCROFANI CANCELLIERI DANIELE del foro di RAGUSA in difesa di CARRABINO GIULIO, in proprio, e in difesa di COLALE) GIANLUIGI in sostituzione dell'avvocato RUSSO GIUSEPPE IVO del foro di CATANIA, come da nomina a sostituto processuale ex art. 102 c.p.p. depositata in udienza, il quale, illustrando i motivi del ricorso, ha insistito per l'accoglimento. Penale Sent. Sez. 4   Num. 46160  Anno 2021Presidente: PICCIALLI PATRIZIARelatore: PEZZELLA VINCENZOData Udienza: 24/11/2021RITENUTO IN FATTO 1. Con sentenza del 9/10/2019 il GUP del Tribunale di Catania, all'esito di giudizio abbreviato, assoltili da un'originaria contestazione elevata ai sensi dell'art. 416, cod. pen., condannava Aiello Nunzio, Carrabino Giulio, Colaleo Gianluigi e Privitera Salvatore alle pene ritenute di giustizia in quanto ritenutili responsabili di diverse ipotesi di furto in abitazione (art. 624b1s cod. pen.), in forma tentata o consumata, commessi in Acireale e zone limitrofe tra il marzo e il maggio 2017. La Corte di Appello di Catania, con sentenza del 15/12/2020, sull'appello proposto dagli imputati, in riforma della sentenza di primo grado, rideterminava la pena inflitta al Privitera in anni tre mesi nove e giorni dieci di reclusione ed euro 863,33 di multa, quella inflitta al Colaleo in anni tre, mesi dieci e giorni venti di reclusione ed euro 910,00 di multa e sostituiva per il Colaleo ed il Privitera l'inter-dizione perpetua dai Pubblici Uffici con l'interdizione dai Pubblici Uffici per anni cinque. Confermava nel resto. 2. Avverso tale provvedimento hanno proposto ricorso per Cassazione, a mezzo dei propri difensori di fiducia, deducendo i motivi di seguito enunciati nei limiti strettamente necessari per la motivazione, come disposto dall'art. 173, comma 1, disp. att., cod. proc. pen.: Ł Carrabino Giulio (Avv. Daniele Scrofani Cancellieri). Con un primo motivo lamenta mancanza di motivazione in ordine alla man-cata esclusione della recidiva ex art 99 cod. pen. assumendo che la Corte etnea non si sarebbe confrontata con il motivo di appello sul punto. Con un secondo motivo asserisce esservi contraddittorietà e manifesta illo-gicità della motivazione in ordine al mancato riconoscimento delle circostanze at-tenuanti generiche ex art 62 bis cod pen con giudizio di prevalenza sulle aggravanti (vizio emergente dal confronto tra la sentenza di secondo grado, i motivi di appello e l'ordinanza resa dal Tribunale della Libertà il 15.11.2018, n. 1853/2018 R.I.M.C.). Si duole, in particolare, che la Corte territoriale non avrebbe tenuto conto dell'interruzione volontaria in tempi non sospetti delle condotte delittuose, della risalenza nel tempo dei precedenti, dell'interruzione di contatti con l'ambiente il-lecito in Italia, nonché del trasferimento all'estero per fini lavorativi, del rientro spontaneo in Italia ad esecuzione dell'ordinanza di custodia cautelare già avvenuta e dell'ammissione degli addebiti già in sede di interrogatorio, tutti elementi, in-vece, richiamati nell'ordinanza del tribunale della libertà. Ł Aiello Nunzio (Avv. Maria Michela Trovato). Con un unico motivo il ricorrente lamenta violazione di legge e vizio motiva-zionale in punto di diniego delle circostanze attenuanti generiche. 2 Mancherebbe in motivazione il percorso logico che ha condotto la Corte di Appello a negare le circostanze attenuanti generiche laddove avrebbe dovuto men-zionare gli elementi negativi che hanno indotto il Collegio al rigetto e, contestual-mente, ad enucleare le ragioni per le quali i predetti elementi sarebbero stati de-cisivi in tal senso. Uno sterile accenno alle modalità della condotta criminosa posta in essere dall'Aiello e dai suoi coimputati - ci si duole- non può e non deve essere inteso come ottemperanza a quello che è l'obbligo motivazionale in capo all'organo procedente, specie se la concessione delle stesse sia stata oggetto di specifico motivo di gravame. Si sottolinea che Aiello Nunzio non solo è un soggetto assolutamente incen-surato ma è anche un soggetto che ha pienamente confessato gli addebiti a lui mossi e, anche se per la Corte territoriale tali dichiarazioni confessorie ""non hanno apportato al processo un sostanziale contributo euristico"", congiuntamente allo stato di incensuratezza sono pur sempre due elementi che andrebbero valutati positivamente ai fini del riconoscimento e della contestuale applicazione delle sud-dette circostanze. Ł Privitera Salvatore (Avv. Gabriele Celesti). Con un primo motivo il ricorrente, sotto il duplice profilo della violazione dell'art. 62bis cod. pen. e della contraddittorietà e manifesta illogicità della moti-vazione censura il provvedimento impugnato in relazione al diniego della conces-sione delle circostanze attenuanti generiche. Per il ricorrente, il giudice di primo grado si era contraddetto in quanto prima aveva rilevato che la confessione era intervenuta in presenza di un quadro proba-torio ormai assodato e poi, trattando del reato di cui al capo 8), aveva affermato che era stata proprio la confessione a fugare ogni dubbio sulla responsabilità dell'imputato. Pertanto, si sostiene che le dichiarazioni confessorie avrebbero potuto e do-vuto costituire buon motivo per la concessione delle circostanze attenuanti gene-riche. Con un secondo motivo si lamentano violazione dell'art. 132 cod. pen. e vizio motivazionale in punto di dosimetria della pena. Il ricorrente ricorda che già nei motivi di appello aveva fatto rilevare come il giudice di primo grado avesse ritenuto più grave il delitto di cui al capo 4) della rubrica, per il quale aveva fissato la pena base in anni quattro di reclusione. E, atteso che la pena indicata dal comma 3 dell'art. 624 bis cod. pen. si  applica ai fatti commessi a far data dal 3/8/2017, sostiene che l'avere ancorato la pena base ad anni quattro di reclusione (e, quindi, in misura superiore al minimo edittale), in difetto di qualunque motivazione sul punto, costituiva un'aperta violazione dei 3 criteri dosimetrici di cui all'art. 132 cod. pen. che, secondo la costante giurispru-denza sul punto, impone un onere motivazionale tanto più stringente, quanto più il giudice ritenga di doversi discostare dal minimo edittale. Sul punto si lamenta che la Corte territoriale avrebbe cercato di emendare l'assoluta mancanza di motivazione di quella di prime cure, argomentando che la pena inflitta sarebbe da ritenere congrua in relazione alla personalità dell'impu-tato, soggetto pluripregiudicato, ed alla concreta offensività delle condotte tenute. Tuttavia, si tratterebbe di affermazioni apodittiche in quanto la gravità del danno arrecato alle persone offese dal reato non è stato certamente di livello tale da richiedere e giustificare un trattamento sanzionatorio che si discosti dal minimo edittale e, peraltro, assolutamente dimenticato è stato il comportamento susse-guente al reato, concretizzatosi nelle citate spontanee dichiarazioni rese all'u-dienza del 23/5/2019. Parimenti, una clausola di stile apparirebbe il richiamo all'intensità del dolo che non appare connotarsi nei termini negativi rappresentati dalla gravata sen-tenza. Ł Colaleo Gianluigi (Avv. Russo Giuseppe Ivo). Con un primo motivo il ricorrente lamenta violazione dell'art. 56, co. 3, cod. pen. in relazione al mancato riconoscimento della desistenza volontaria, relativa-mente alle contestazioni di cui ai capi nn. 2) e 6) in rubrica. Viene evidenziato che il Colaleo e i correi decidevano volontariamente di ab-bandonare l'azione delittuosa, sia perché vi erano persone all'interno dell'apparta-mento, sia perché il tragitto dall'abitazione al furgone noleggiato era troppo lungo. E che poco importa quale sia stata la ragione concreta o di convenienza per la quale, nonostante si sia presentata l'occasione, il Colaleo abbia deciso di non rea-lizzare l'azione furtiva, posto che secondo l'orientamento della Suprema Corte, volontarietà dell'azione non deve essere intesa come spontaneità: non occorre, che la volontà di desistere si sia formata per ragioni di resipiscenza, potendo tro-vare la sua ragione in motivi utilitaristici e pratici, ciò che rileva, infatti, è che la stessa non sia stata necessitata da fattori esterni (il richiamo è alle sentenze 18385/2013 e 11732/2012 di questa Corte). Nel caso di specie -prosegue il ricorso- l'imputato ha preferito non persistere nel suo proposito criminoso, per ragioni utilitaristiche e pratiche (quale ad esempio la distanza rispetto al furgone parcato), assunte in piena volontà e senza l'inter-vento di fattori esterni diversi dal suo volere libero e incondizionato. L'azione era, dunque, nella piena disponibilità e nel pieno dominio del Colaleo e la deliberazione di non entrare all'interno delle case e di non portare a termine l'azione furtiva - od anche altro e diverso eventuale non contestato né contestabile 4 reato- è intervenuta in una situazione di assoluta libertà, indipendentemente da fattori ed interventi esterni suscettibili di influire sulla determinazione dell'agente. Perché possa, infatti, ritenersi sussistente l'esimente prevista dall'art. 56, co. 3, cod. pen. -ricorda ancora il ricorso- è necessario che la volontà di desistere, pur se si prescinde dall'autentico pentimento, si sia formata per motivi di qualsiasi natura, anche pratici, ma in maniera del tutto libera; tale che deve escludersi che essa sussista quando la desistenza prevalga sulla persistenza dell'iter criminoso a cagione di fattori del tutto esterni, che coartino la volontà del reo, la quale risulta così viziata nella sua formazione (il richiamo è a Sez. 6 n. 203/2012, caso in cui la Corte di Cassazione ha ritenuto sussistente la causa di non punibilità di cui all'art. 56, co. 3., cod. pen. nella condotta dell'imputato che, dopo aver forzato la porta d'ingresso di un'abitazione, rovistato all'interno di essa e messo tutto a soq-quadro, si allontanava senza prelevare nulla, pur in presenza di tante cose da asportare, anche se di scarso valore). Nel caso in esame, si sottolinea che il Colaleo addirittura ha abbandonato a monte l'intento di introdursi all'interno delle case prese di mira: le ragioni della mancata consumazione del reato risiedono, pertanto, nella spontanea determina-zione dell'imputato di abbandonare l'azione delittuosa, ragione per cui si lamenta, nel caso in esame e con riferimento alla sentenza impugnata, l'inosservanza e l'erronea interpretazione dell'art. 56, co. 3, cod. pen. in ordine al mancato ricono-scimento dell'esimente della desistenza volontaria. Con un secondo motivo si lamenta, sempre sotto il duplice e cumulativo motivo di violazione dell'art. 62bs cod. pen. e della contraddittorietà della motiva-zione, la mancata concessione delle circostanze attenuanti generiche per non avere la Corte etnea specificatamente risposto alle doglianze poste dal difensore nell'atto di appello in ordine al diverso trattamento riservato al Carrabino pur in presenza di plurimi precedenti penali. Il Colaleo - si legge in ricorso- viene descritto in sentenza come un soggetto ideatore, con capacità di organizzazione e pianificazione. In realtà, egli non mani-festerebbe una particolare indole criminale che lo pone su un piano differente ri-spetto alla posizione degli altri correi: lo stesso, infatti, non sarebbe in grado di imporsi sul volere degli altri soggetti, anzi spesso subirebbe la volontà del gruppo. Inoltre, l'azione del Colaleo, rispetto agli episodi contestati, si ridurrebbe per lo più al ruolo di autista/palo: egli ""rimane in attesa che i correi svuotino le abitazioni ed effettuino il carico"" (così si legge in sentenza). Così rivista e inquadrata, la posizione del Colaleo meriterebbe di essere cor-rettamente pesata alla luce dei criteri di cui all'art. 133 cod. pen. in sede di com-misurazione della pena. 5 Tutti i ricorrenti chiedono, pertanto, l'annullamento della sentenza impugnata. CONSIDERATO IN DIRITTO 1. I ricorsi proposti sono tutti inammissibili. 2. Per tutti i ricorsi vale il rilievo che la denunzia cumulativa, promiscua e perplessa della inosservanza ed erronea applicazione della legge penale, nonché della mancanza, della contraddittorietà e della manifesta illogicità della motivazione rende i motivi aspecifici ed il ricorso inammissibile, ai sensi degli artt. 581, comma primo, lett. c) e 591, comma primo, lett. c), cod. proc. pen., non potendo attribuirsi al giudice di legittimità la funzione di rielaborare l'impugnazione, al fine di estrarre dal coacervo indifferenziato dai motivi quelli suscettibili di un utile scrutinio (cfr. Sez. 1, n. 39122 del 22/9/2015, Rugiano, Rv. 264535; conf. Sez. 2, n. 19712 del 06/02/2015, Alota ed altri, Rv. 263541; Sez. 6, n. 800 del 06/12/2011 dep. 2012, Bidognetti ed altri, Rv. 251528, Sez. 6, n. 32227 del 16/07/2010, T., Rv. 248037). Ancore di recente è stato condivisibilmente sottolineato come sia onere del ricorrente che intende denunciare contestualmente, con riguardo al medesimo capo o punto della decisione impugnata, i tre vizi della motivazione deducibili in sede di legittimità ai sensi dell'art. 606, comma 1, lett. e), cod. proc. pen., -, a pena di aspecificità, e quindi di inammissibilità, del ricorso di indicare su quale profilo la motivazione asseritannente manchi, in quali parti sia contraddittoria, in quali manifestamente illogica, non potendo attribuirsi al giudice di legittimità la funzione di rielaborare l'impugnazione, al fine di estrarre dal coacervo indifferenziato dei motivi quelli suscettibili di un utile scrutinio, in quanto i motivi aventi ad oggetto tutti i vizi della motivazione sono, per espressa previsione di legge, eterogenei ed incompatibili, quindi non suscettibili di sovrapporsi e cumularsi in riferimento ad un medesimo segmento della motivazione (così Sez. 2, Sentenza n. 38676 del 24/05/2019, Onofri, Rv. 277518, nella cui motivazione, la Corte ha precisato che, al fine della valutazione dell'ammissibilità dei motivi di ricorso, può essere considerato strumento esplicativo del dato normativo dettato dall'art. 606 cod. proc. pen. il  ""Protocollo d'intesa tra Corte di cassazione e Consiglio Nazionale Forense sulle regole redazionali dei motivi di ricorso in materia penale"", sottoscritto il 17 dicembre 2015). Peraltro, già in precedenza (Sez. 2, n. 31811 dell'8/5/2012, Sardo ed altro, rv. 254328 che richiama i precedenti costituiti da sez. 6, n. 32227 del 16.7.2007, T. e sez. 6, n. 800 del 6.12.2011 dep. il  12.1.2012, Bidognetti ed altri) secondo cui è inammissibile, per difetto di specificità, il ricorso che prospetti vizi di legitti-mità del provvedimento impugnato, i cui motivi siano enunciati in forma perplessa o alternativa. 6 Nel caso esaminato nella richiamata Sez. 6 n. 32227/2007, come in quello che ci occupa, il ricorrente aveva lamentato la ""mancanza e/o insufficienza e/o illogicità della motivazione"" in ordine alla sussistenza dei gravi indizi di colpevo-lezza e delle esigenze cautelari posti a fondamento di un'ordinanza applicativa di misura cautelare personale. Non si possono, in altri termini, indicare, alla rinfusa, come nel caso che ci occupa, tutti i possibili vizi di legittimità (qui, in aggiunta al caso suvvisto si ag-giunge, in via cumulativa, anche la violazione di legge) senza specificare la viola-zione o il punto della motivazione attinto da vizio. In particolare, quanto al vizio motivazionale, l'art. 606, comma 1, lett. e), cod. proc. pen. stabilisce la ricorribilità per «mancanza, contraddittorietà o mani-festa illogicità della motivazione, quando il vizio risulta dal testo del provvedimento impugnato ovvero da altri atti del processo specificamente indicati nei motivi di gravame». Ebbene, tale disposizione, se letta in combinazione con l'art. 581, comma 1, lett. c), cod. proc. pen. (a norma del quale è onere del ricorrente «enun-ciare i motivi del ricorso, con l'indicazione specifica delle ragioni di diritto e degli elementi di fatto che sorreggono ogni richiesta») evidenzia che non può ritenersi consentita l'enunciazione perplessa ed alternativa dei motivi di ricorso, essendo onere del ricorrente quello specificare con precisione se la deduzione di vizio di motivazione sia riferita alla mancanza, alla contraddittorietà od alla manifesta il-logicità ovvero, se come indicato nell'odierno ricorso, ad una pluralità di tali vizi, in relazione a quali specifici punti della motivazione gli stessi vadano riferiti. Ciò, nel caso che ci occupa, non è avvenuto. 3. Sempre comune a tutti i ricorsi è la doglianza -manifestamente infondata-che attiene alle circostanze attenuante generiche, negate a tutti, tranne che a Carrabino, che tuttavia si duole che in relazione alle stesse non sia stato operato un giudizio di prevalenza. Ebbene, le motivazioni offerte dalla Corte territoriale sul punto appaiono prive di aporie logiche e corrette in punto di diritto. Per il Colaleo (pag. 6) viene condiviso il dictum del primo giudice secondo cui non è emerso alcun elemento positivo che ne giustifichi la concessione, a fronte di un soggetto pluripregiudicato, chiamato a rispondere di numerosi reati e che ha tenuto un comportamento, extra ed endo processuale, privo di positive caratteriz-zazioni. Logico appare il rilievo che ci si trovi di fronte ad un soggetto che, all'evidenza, trae dalle attività delittuose che compie il proprio sostentamento ed a queste si dedica con costanza e professionalità. 7 Per il Privitera (pag. 7), oltre che l'assenza di elementi positivi da potere util-mente valorizzare ai fini del riconoscimento all'imputato di detto beneficio, la Corte rileva -con una valutazione di merito non sindacabile in questa sede- che le spon-tanee dichiarazioni (rese da un soggetto pluripregiudicato anche per reati di ele-vato allarme sociale quali rapina, lesioni e resistenza a P.U.), in presenza di un già evidente quadro di penale responsabilità, lungi dall'apparire, come si sostiene, sintomo di sincera resipiscenza appaiono, piuttosto, il frutto di un calcolo strate-gico, che non si ritiene di dovere premiare, volto a lucrare qualche beneficio pro-cessuale. Per l'Aiello (pagg.7-8) la Corte territoriale risponde al motivo in punto di di-niego delle circostanze attenuanti generiche, in primis, correttamente rilevando che a nulla vale invocare lo status di sostanziale incensuratezza dello stesso, es-sendo tale elemento, di per sé solo, non idoneo a determinare il riconoscimento del chiesto beneficio. Poi dà anche per tale imputato logicamente atto che le di-chiarazioni confessorie che l'appellante valorizzava nell'atto di appello, in presenza di un già evidente quadro di penale responsabilità, non hanno apportato al pro-cesso alcun sostanziale contributo euristico e, come già osservato in relazione alla posizione del Privitera, lungi dall'apparire sintomo di sincera resipiscenza, ap-paiono, piuttosto, il frutto di un calcolo strategico, che non si ritiene di dovere premiare, volto a lucrare qualche beneficio processuale. Ebbene, il provvedimento impugnato appare collocarsi nell'alveo del costante dictum di questa Corte di legittimità, che ha più volte chiarito che, ai fini dell'as-solvimento dell'obbligo della motivazione in ordine al diniego della concessione delle attenuanti generiche, non è necessario che il giudice prenda in considera-zione tutti gli elementi favorevoli o sfavorevoli dedotti dalle parti o rilevabili dagli atti, ma è sufficiente che egli faccia riferimento a quelli ritenuti decisivi o comun-que rilevanti, rimanendo disattesi o superati tutti gli altri da tale valutazione (così Sez. 3, n. 23055 del 23/4/2013, Banic e altro, Rv. 256172, fattispecie in cui la Corte ha ritenuto giustificato il diniego delle attenuanti generiche motivato con esclusivo riferimento agli specifici e reiterati precedenti dell'imputato, nonché al suo negativo comportamento processuale). Per il Carrabino, la Corte territoriale rileva che, nonostante i precedenti, anche specifici dell'imputato, il giudice di primo grado, valorizzando la spontanea conse-gna del medesimo (rientrato dall'estero dopo avere avuto notizia dell'ordinanza custodiale), ha ritenuto di riconoscere le circostanze attenuanti generiche. Si tratta, afferma esplicitamente la Corte territoriale, di una statuizione con-divisibile e generosa, avuto riguardo ai precedenti penali (anche specifici) del pre-venuto. E perciò. In ragione dei precedenti penali e delle modalità professionali 8 delle condotte delittuose, nonché della sostanziale irrilevanza euristica di una con-fessione resa in presenza di un già evidente quadro di penale responsabilità, per i giudici del gravame dl merito non c'è spazio per andare oltre il già operato giudizio di equivalenza. La sentenza impugnata si colloca pertanto nell'alveo del consolidato e con-divisibile dictum di questa Corte di legittimità secondo cui le statuizioni relative al giudizio di comparazione tra opposte circostanze, implicando una valutazione di-screzionale tipica del giudizio di merito, sfuggono al sindacato di legittimità qualora non siano frutto di mero arbitrio o di ragionamento illogico e siano sorrette da sufficiente motivazione, tale dovendo ritenersi quella che per giustificare la solu-zione dell'equivalenza si sia limitata a ritenerla la più idonea a realizzare l'adegua-tezza della pena irrogata in concreto (Sez. Un., n. 10713 del 25/02/2010, Con-taldo, Rv. 245931; conf. Sez. 2 n. 31543 dell'8/6/2017; Pennelli, Rv. 270450; Sez. 4, n. 25532 del 23/5/2007, Montanino Rv. 236992; Sez. 3, n. 26908 del 22/4/2004, Ronzoni, Rv. 229298). 4. Quanto al motivo in ordine alla sussistenza di una desistenza volontaria, su cui insiste in questa sede il difensore del Colaleo, va ricordato che secondo la costante giurisprudenza di questa Corte l'applicabilità dell'ipotesi della desistenza (articolo 56, co. 3, cod. pen.) richiede che la mancata consumazione del delitto sia dipendente dalla volontà dell'agente: non essendo necessario certamente, come sottolinea il ricorrente, che la rinuncia all'azione criminosa sia espressione di un autentico ravvedimento, ma essendo, tuttavia, essenziale che la scelta sia volon-taria, cioè non imposta da circostanze esterne (quali, ad esempio, la resistenza della vittima, ovvero l'intervento/presenza della polizia giudiziaria o sopraggiunte difficoltà nell'esecuzione del piano criminoso) che rendano irrealizzabile o troppo rischioso il proseguimento dell'attività. Va ribadito che, in tema di desistenza dal delitto, la mancata consumazione del delitto deve dipendere dalla volontarietà che non deve essere intesa come spontaneità, per cui la scelta di non proseguire nell'azione criminosa deve essere non necessitata, ma operata in una situazione di libertà interiore, indipendente da circostanze esterne che rendono irrealizzabile o troppo rischioso il proseguimento dell'azione criminosa. (cfr. ex multis Sez. 4, n. 12240 del 13/2/2018, Ferdico, Rv. 272535 nel caso di un tentato furto ai danni di una tabaccheria, nel quale si è esclusa la configurabilità della desistenza volontaria nella condotta degli imputati che dopo aver compiuto atti idonei e diretti a commettere il furto si allontanavano scoraggiati dalla presenza di una lastra di metallo che impediva lo sfondamento del muro e dal sopraggiungere degli agenti di polizia; conf. Sez. 2, n. 7036 del 29/1/2014, Canadè, Rv. 258791). 9 Ebbene, la Corte territoriale opera un buon governo di tali principi, eviden-ziando, quanto al reato sub 2 (tentato furto in danno di Wrzy Renata), che si apprezzano dialoghi (oggetto di captazione) di estrema chiarezza ed evidenza dai quali si desume non solo la predisposizione di strumenti e strategie atte ad avere accesso all'immobile della persona' offesa ma anche l'effettiva introduzione nella proprietà altrui ed il motivo per il quale il delitto non risulta portato a termine. Le ragioni della mancata consumazione del reato - spiega la Corte etnea- non risiedono nella spontanea determinazione del Colale° di abbandonare l'azione de-littuosa quanto piuttosto nel fatto, che, contro le aspettative dei correi, vi erano persone in casa ed il tragitto dall'abitazione al furgone noleggiato per l'occasione e parcheggiato in attesa del carico della refurtiva (a bordo del quale attendeva il Colaleo) era troppo lungo ed esponeva al rischio di esser scoperti. La logica conclusione è che, a ben vedere il Colaleo è stato, in qualche misura, costretto a subire la decisione dei complici che introdottisi in casa si sono trovati di fronte ad inaspettate difficoltà (sul punto viene ritenuta estremante chiara la conversazione prog. 64 dello ore 4.58 che viene trascitta in sentenza). Analogamente, quanto al delitto di cui al capo 6 (tentato furto in casa di Amo-ruso Maria Catena) la Corte etnea rileva che anche in detta occasione la condotta dei correi si è spinta sino all'introduzione nell'immobile, previa effrazione della rete di confine e della serratura del garage, e l'abbandono dell'iter non è affatto dipeso dalla volontaria e libera determinazione dei correi (presupposto della invocata de-sistenza volontaria) quanto piuttosto dalla circostanza inaspettata che vi fossero persone in casa, circostanza emerge con cristallina evidenza dai dialoghi oggetto di captazione. 5. Quanto all'altro motivo di ricorso di Carrabino, la sentenza impugnata im-plicitamente esamina la questione della recidiva, nella parte in cui dà conto dei precedenti e ""dell'elevata intensità del dolo e della professionalità dell'agire delin-quenziale"", evidenziando così di avere operato una concreta verifica in ordine alla sussistenza degli elementi indicativi di una maggiore capacità a delinquere del reo, di talché la sentenza impugnata non presenta i denunciati profili di censura. Manifestamente infondata è anche l'altra censura proposta nell'interesse di Privitera, in punto di dosimetria della pena, avendo la Corte territoriale, indipen-dentemente dai limiti edittali di riferimento, adeguatamente e logicamente moti-vato (pag. 7) la condivisione di quella irrogata in primo grado, rapportandola ai parametri di cui all'art. 133 cod. pen. e, in particolare, alla personalità del reo, (soggetto pluripregiudicato) ed alla concreta offensività delle condotte che, con- 10 trariamente all'assunto difensivo, non può ritenersi minimale avuto riguardo all'e-levata intensità del dolo palesata dal prevenuto, partecipe di numerosi furti com-messi con modalità organizzative che denotano professionalità criminale. La rilevante determinazione criminale che ha animato l'agire del Privitera giu-stifica - secondo la logica motivazione del provvedimento impugnato- tanto lo scostamento dal minimo edittale relativo al reato posto a base del calcolo quanto gli aumenti per la continuazione determinati dal decidente di prime cure. 6. Essendo i ricorsi inammissibili e, a norma dell'art. 616 cod. proc. pen, non ravvisandosi assenza di colpa nella determinazione della causa di inammissibilità (Corte Cost. sent. n. 186 del 13.6.2000), alla condanna dei ricorrenti al pagamento delle spese del procedimento consegue quella al pagamento della sanzione pecu-niaria nella misura indicata in dispositivo P.Q.M. Dichiara inammissibili i ricorsi e condanna i ricorrenti al pagamento delle spese processuali e della somma di euro tremila ciascuno in favore della cassa delle am-mende. Così deciso in Roma il 24 novembre 2021 ",27844
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46159@tS.clean.pdf,"SENTENZA sul ricorso proposto da: CARROCCETTO BENEDETTO nato il 16/10/1966 avverso la sentenza del 17/05/2021 della CORTE APPELLO di MESSINA visti gli atti, il provvedimento impugnato e il ricorso; udita la relazione svolta dal Consigliere VINCENZO PEZZELLA; lette le conclusioni scritte per l'udienza senza discussione orale (art. 23 co. 8 d.l. 137/2020), del P.G., in persona del Sost. Proc. Gen. Pa94e Fimiani, che ha chiesto l'annullamento con rinvio della sentenza impugnata. Penale Sent. Sez. 4   Num. 46159  Anno 2021Presidente: PICCIALLI PATRIZIARelatore: PEZZELLA VINCENZOData Udienza: 24/11/2021RITENUTO IN FATTO 1. La Corte di Appello di Messina, pronunciando nei confronti dell'odierno ri-corrente CARROCCETTO BENEDETTO, con sentenza del 17/5/2021 confermava la sentenza emessa in data 18/6/2020 dal Tribunale di Messina, appellata dall'imputato, che lo aveva condannato alla pena di un anno e quattro mesi per il reato di cui 2. Avverso tale provvedimento ha proposto ricorso per Cassazione, a mezzo del proprio difensore di fiducia, Carroccetto Benedetto, deducendo i motivi di se-guito enunciati nei limiti strettamente necessari per la motivazione, come disposto dall'art. 173, comma 1, disp. att., cod. proc. pen. Con un unico motivo il ricorrente deduce vizio motivazionale assumendo che la Corte distrettuale non si sarebbe confrontata con il proposto motivo di appello circa l'insussistenza della fattispecie contestata sul versante dell'elemento sogget-tivo. Il difensore ricorrente evidenzia di avere censurato con il primo motivo di appello l'erronea applicazione della legge penale in relazione alla rigorosa analisi sulla sussistenza dell'elemento soggettivo del reato contestato. E, dopo aver ri-chiamato la giurisprudenza di questa Corte sulla prova del dolo nella fattispecie di cui all'art. 95 DPR 115/2002 (tra cui anche Sez. Un. n.38343 del 24/4/2014, Espe-nhaln, Rv 26110501, chiarisce di avere contestato che il tribunale avesse motiva-tamente escluso che la negligenza del Carroccetto fosse consistita nell'avere per errore, nell'indicazione del reddito familiare fatto riferimento all'attestazione INPS sulla situazione economica familiare (ISEE), allegata all'istanza di ammissione al beneficio, senza considerare che la moglie aveva percepito 572 euro a titolo di malattia infortunio e 1.714,31 euro per prestazioni sociali erogate dai comuni, somme non ricomprese nella certificazione ISEE. Il Carroccetto - è la tesi sostenuta in ricorso - aveva fatto erroneamente rife-rimento alla dichiarazione ISEE, nella sua qualità di uomo medio, per ricavare il reddito complessivo del proprio nucleo familiare per l'anno 2012. Ci si duole che la Corte di appello, nella propria decisione, avrebbe fatto rife-rimento esclusivamente a dati empirici, ritenendo la sussistenza quanto meno del dolo eventuale. Si lamenta la mancanza di motivazione sulla colpa e/o negligenza dell'impu-tato e sul conseguente errore. Il ricorrente sottolinea che, al contrario di quanto ritenuto nella sentenza im-pugnata, sarebbe evidente, da parte dell'imputato, un difetto di controllo, di na- 2 tura colposa, rispetto ai requisiti richiesti per accedere al beneficio, dovendo, in-vece, informarsi se la certificazione ISEE rilasciata dall'INPS comprendesse anche i redditi esenti e soggetti a ritenuta alla fonte. Dall'istruttoria dibattimentale sarebbe emerso con chiarezza che gli unici red-diti, che hanno comportamento il superamento dei limiti, sono quelli sopra citati, senza i quali il Carroccetto avrebbe avuto i requisiti per l'ammissione al beneficio. Nulla avrebbe detto l'impugnata sentenza sulla rigorosa dimostrazione del dolo richiesto dall'art. 95 DPR 115/2002. Viene, quindi, richiamato l'orientamento di questa Corte sulla configurabilità del dolo eventuale e sull'obbligo di motivazione, citando numerosi provvedimenti. Chiede, pertanto, l'annullamento con rinvio della sentenza impugnata. 3. Il P.G. presso questa Corte Suprema in data 4/11/2021 ha rassegnato le proprie conclusioni scritte chiedendo l'annullamento con rinvio del provvedimento impugnato. CONSIDERATO IN DIRITTO 1. I motivi sopra illustrati appaiono manifestamente infondati e, pertanto, il proposto ricorso va dichiarato inammissibile. 2. Il Carroccetto è stato chiamato a rispondere del reato di cui all'art. 95 DPR 115/2002 per avere falsamente attestato, nell'istanza di ammissione al gratuito patrocinio dello Stato, nell'ambito del procedimento penale n. 4775/11 RGNR, di avere percepito nell'anno 2012, in uno con i suoi familiari conviventi, un reddito pari a 12.428,00 euro, mentre, in realtà, la moglie convivente Mazzullo Angela Santa aveva percepito tra lavoro dipendente, malattia e prestazioni sociali erogate per conto dei comuni, redditi per un totale di 15.339,31 euro. Con tale condotta, accertata dai giudici di merito, il Carroccetto ha illecita-mente conseguito il beneficio dell'ammissione al predetto beneficio. Ebbene, come già ricordava il giudice di primo grado, agli atti del fascicolo del dibattimento si riscontra l'istanza di ammissione del 3 aprile 2014 (depositata il giorno successivo) del Carroccetto, nella quale il predetto ha dichiarato di disporre di un ""reddito imponibile, risultante dall'ultima dichiarazione, compresi redditi esenti e soggetti a ritenuta alla fonte, non superiore a Euro 10.766,33 ... più euro 1.032, 91 ai sensi dell'art. 92 DPR 115/2002"". L'imputato, dopo avere dichiarato la composizione del proprio nucleo familiare (oltre a se stesso, la moglie Mazzullo Angela ed i figli Luigi e Salvatore, entrambi minori) attestava di essere titolare di un reddito imponibile, risultante dall'ultima dichiarazione, di 12.428,00 euro specificando che ""la famiglia non dispone di altri redditi imponibili"". 3 Allegava quindi copia attestazione INPS sulla situazione economica (ISEE) nella quale si fa chiaramente riferimento ai redditi percepiti nel 2012. Escusso all'udienza del 24 aprile 2019, lannello Giuseppe, all'epoca dei fatti dirigente dell'Ufficio Misure di Prevenzione presso la Divisione Polizia Anticrimine della Questura di Messina, ha riferito che dagli accertamenti effettuati sul nucleo familiare del Carroccetto era emerso, invece, che nell'anno 2012 (oggetto della dichiarazione) mentre l'imputato non aveva prodotto alcun reddito, la moglie con-vivente Mazzullo Angela aveva percepito un reddito da lavoro dipendente, dal 1 gennaio al 30 novembre 2012, pari a 13.113,00 euro. Inoltre, per lo stesso periodo aveva conseguito una somma pari ad euro 572,00 a titolo di malattia/infortunio oltre ad euro 1.714,31 per prestazioni sociali erogati per conto dei comuni (in atti è stato acquisito anche il relativo estratto conto previdenziale). Emerge quindi in via documentale come il Carroccetto abbia falsamente atte-stato la propria condizione economica nell'istanza di ammissione ai fini della frui-zione del relativo beneficio che altrimenti non avrebbe conseguito. Infatti, a fronte di una dichiarazione resa dall'imputato di essere stato percet-tore di un reddito imponibile nell'anno 2012 pari a euro 12.428,00, dalla docu-mentazione in atti è invece acclarato come lo stesso nell'anno in considerazione (ed anche negli anni successivi) non abbia percepito alcun reddito. Per contro, a fronte della attestazione da parte del medesimo Carroccetto che la sua famiglia non disponeva di altri redditi imponibili, è stato accertato invece come nell'anno in contestazione la moglie convivente Mazzullo Angela avesse per-cepito l'importo complessivo di curo 15.399,31, superiore al limite previsto per l'ammissione al beneficio nell'anno della istanza (2014), ossia 10.766,33 +1,032,91+1032,01+1.032,91 (importo base aumentato in ragione dei familiari conviventi). Attraverso tale condotta il Carroccetto ha conseguito l'ammissione al beneficio al quale, diversamente, ossia qualora avesse dichiarato circostanze corrispondenti al vero, non avrebbe avuto accesso. 3. Dalle suddette risultanze istruttorie emerge, dunque, per i giudici di merito in modo certo che l'imputato ha presentato una domanda di ammissione al patro-cinio a spese dello Stato, omettendo di dichiarare una delle fonti di reddito, in tal modo violando il chiaro disposto dell'art. 76, co.3 DPR 115/2002, che, nell'indicare le condizioni di ammissione al gratuito patrocinio, non fa riferimento solo al ""red-dito imponibile ai fini dell'imposta personale ... risultante dall'ultima dichiara-zione"", bensì anche ai ""redditi che per legge sono esenti dall'imposta sul reddito delle persone fisiche (IRPEF) o che sono soggetti a ritenuta alla fonte a titolo di imposta, ovvero ad imposta sostitutiva "". E del resto la Corte Costituzionale, già 4 con la sentenza n. 382 del 1985, nell'affrontare la problematica dei limiti di reddito per il patrocinio a spese dello Stato, ha precisato che ""nella nozione di reddito, ai fini dell'ammissione del beneficio in questione, devono ritenersi comprese le ri-sorse di qualsiasi natura, di cui il richiedente disponga, anche gli aiuti economici (se significativi e non saltuari) a lui prestati, in qualsiasi forma, da familiari non conviventi o da terzi, - pur non rilevando agli effetti del cumulo - potranno essere computati come redditi direttamente imputabili all'interessato, ove in concreto ac-certati con gli ordinari mezzi di prova, tra cui le presunzioni semplici previste dall art. 2739 cod. civ., quali il tenore di vita ecc. "". Tale indirizzo interpretativo è stato più volte confermato da questa Corte di legittimità, che ha chiarito come, ai fini dell'ammissione al patrocinio a spese dello Stato, per la determinazione dei limiti di reddito, rilevano anche i redditi che non sono stati assoggettati ad imposte, vuoi perché non rientranti nella base imponi-bile, vuoi perché esenti, vuoi perché di fatto non hanno subito alcuna imposizione. Conseguendone che rilevano anche i redditi da attività illecite ovvero i redditi per i quali l'imposizione fiscale è stata esclusa"" (ex plurimis, Sez. 3, n. 25194 del 31.3.2011, Brina, rv. 250960, in un caso in cui l'imputato aveva falsamente di-chiarato i redditi familiari nell'istanza di ammissione al patrocinio, omettendo in particolare di indicare le somme percepite, rispettivamente, dal padre, a titolo di TFR e, dalla sorella, a titolo di indennità di disoccupazione; conf. Sez. 4 n. 36362/2010; Corte Cost. sent. n. 144 del 1992). Questa Corte di legittimità ha chiarito che ai fini della determinazione del li-mite di reddito per l'ammissione al beneficio, vanno calcolati tutti i redditi, com-presi quelli soggetti a tassazione separata (così questa Sez. 4, n. 44140 del 26/9/2014, Seck, Rv. 260949 in relazione ad emolumenti percepiti a titolo di ar-retrati di lavoro dipendente; conf. Sez. 4, n. 41271 del 11/10/2007, Gulino, Rv. 237791). 4. Orbene, la linea difensiva che anche in questa sede la Difesa del Carroc-cetto propone è che egli abbia malamente fatto riferimento alle risultanze della dichiarazione ISEE e che ciò possa rilevare in relazione alla sussistenza dell'ele-mento psicologico. L' ISEE (acronimo di ""Indicatore della Situazione Economica Equivalente"") è un metodo per calcolare, valutare e confrontare la situazione economica di una famiglia. Lo stesso non si limita al solo reddito percepito, ma prende in considera-zione la situazione economica, e dunque anche il patrimonio immobiliare e mobi-liare della famiglia. L'ISEE è spesso necessario quando si richiede una prestazione sociale o pre-videnziale agevolata (ad esempio il pagamento di buoni mensa, rette d'asilo, tasse 5 scolastiche e universitarie) il reddito di cittadinanza o di emergenza, l'assegno unico per i figli, e tante altre agevolazioni. Tuttavia, sin dal 2013, e precisamente con il DPCM del 5 dicembre 2013, n. 159, avente ad oggetto ""Regolamento con-cernente la revisione delle modalità di determinazione e i campi di applicazione dell'Indicatore della situazione economica equivalente (ISEE)"", si è chiarito, ove ve ne fosse stato bisogno che per ""prestazioni sociali"" accessibili con lo strumento dell'«ISEE» ""si intendono, ai sensi dell'articolo 128, del decreto legislativo 31 marzo 1998, n. 112, nonché dell'articolo 1, comma 2, della legge 8 novembre 2000, n. 328, tutte le attività relative alla predisposizione ed erogazione di servizi, gratuiti ed a pagamento, o di prestazioni economiche destinate a rimuovere e su-perare le situazioni di bisogno e di difficoltà che la persona umana incontra nel corso della sua vita, escluse soltanto quelle assicurate dal sistema previdenziale e da quello sanitario, nonché quelle assicurate in sede di amministrazione della giu-stizia; ..."". (art. 1 DPCM n. 159/2013). L'ISEE, dunque, è un criterio non valido per l'ammissione al patrocinio a spese dello Stato, la cui norma istitutiva (il DPR 115/2002) fa riferimento non solo al reddito imponibile, ma anche ad altri redditi esenti o soggetti a tassazione sepa-rata. In particolare, l'omessa indicazione di redditi non presenti nell'ISEE e/o l'er-rata imputazione di detrazioni e deduzioni non consentite per la determinazione del reddito, ed invece permesse per la determinazione dell'ISEE, può condurre alla commissione del reato di cui all'art. 95 del DPR n. 115/2002, oltre che, in caso di sforamento dei limiti per l'ammissione, alla revoca del beneficio, con conseguente obbligo di restituzione allo Stato delle somme ingiustamente percepite. Dell'ISEE, come della documentazione che comprovi il reddito imponibile, come ad esempio il modello 730, il modello UNICO, la certificazione unica per chi percepisce solamente la pensione o l'indennità di disoccupazione, etc., l'interes-sato potrà avvalersi solo come sua personale fonte di conoscenza sulla situazione reddituale della propria famiglia. Ma, ricomprendendosi tra i redditi di cui al citato art. 76 Dpr. 115/02 anche redditi che in quelli possono non comparire (perché non soggetti a tassazione), o anche redditi percepiti ""in nero"" e finanche quelli derivanti da attività illecite, l'unico dato rilevante è la propria dichiarazione, con valore autocertificativo, non rilevando in alcun modo la fonte delle proprie conoscenze circa il reddito familiare. 5. Tuttavia, il ricorrente lamenta in questa sede che, pur dato per pacifico che non si possa fare riferimento all'ISEE, l'averlo fatto può incidere sulla sussistenza dell'elemento psicologico del reato. E sul punto la Corte territoriale non avrebbe risposto allo specifico motivo di gravame nel merito. 6 Ebbene, anche sotto tale profilo la doglianza proposta è manifestamente in-fondata. Sul punto, infatti, già il giudice di primo grado, con motivazione priva di aporie logiche, aveva risposto negativamente: ""...sulla scorta di due argomentazioni. In-tanto, il falso accertato a carico dell'imputato consiste essenzialmente in una rap-presentazione di un dato integralmente difforme dalla realtà, atteso che l'impu-tato, assumendo un contegno evidentemente malizioso, consapevole che la rap-presentazione fedele della situazione patrimoniale del suo nucleo familiare gli avrebbe impedito l'accesso al beneficio, riconduceva a sé stesso un reddito da lui mai percepito, inferiore alla soglia stabilita dalla legge (mediante la produzione dell'ISEE, come è noto documento irrilevante nell'ambito della procedura di am-missione al beneficio), omettendo invece di dichiarare quanto effettivamente per-cepito dalla moglie, perché ostativo alla positiva definizione della domanda. A ciò si aggiunga come il Carroccetto vanti già una condanna per analoga fattispecie delittuosa commessa in data 2 febbraio 2010 e per la quale subiva sentenza di condanna in primo grado in epoca prossima alla commissione del fatto contesta-togli in questa sede (sentenza del 3 novembre 2014, irrevocabile il 20 marzo 2015)"" (così pag. 4 della sentenza di primo grado). Ebbene, con tale motivazione, in concreto, il motivo di gravame nel merito non si confrontava criticamente (cfr. il  primo motivo dell'appello del 31/10/2020 in atti a firma dell'Avv. Alvaro Riolo). Il tema, con tutta evidenza è che non siamo di fronte, ad esempio, all'errato computo di deduzioni o detrazioni, ovvero all'omissione di una voce di reddito che l'odierno ricorrente può avere ritenuto che non andasse computato tra quelli di cui al citato art. 76 DPR 115/2002. Nel caso in esame, siamo, invece, di fronte ad una dichiarazione radicalmente falsa, in cui il ricorrente ascrive a sé un reddito inesistente, evidentemente non casualmente inferiore a quello soglia per l'ammissione al beneficio, e poi oblitera oltre 15.000 euro percepiti dalla moglie tra lavoro dipendente, malattia e presta-zioni sociali erogatele dai comuni, reddito che l'avrebbe portato oltre il limite ri-chiesto per l'ammissione al beneficio, pur tenuto conto degli aumenti per i familiari a carico. L'avere il Carroccetto,all'epoca della dichiarazione di cui ci si occupa in questa sede,già in corso un procedimento penale per altra falsa attestazione reddituale in una procedura per l'ammissione al patrocinio a spese dello Stato (definito con sentenza del 3/11/2014 definitiva il 20/3/2015, come ricorda il giudice di primo grado) rende, peraltro, ancor più poco credibile che egli il 4/4/2014 non fosse a conoscenza di quali redditi dovesse indicare ai fini della nuova richiesta di conces-sione del beneficio. 7 Con tale dato di fatto i motivi di appello, così come l'odierno ricorso, non si confrontano, se non riaffermando genericamente che il riferimento al reddito ISEE può avere inciso sull'elemento soggettivo. Il che ha legittimato la Corte messinese a non ribadire quanto già aveva chiarito il giudice di primo grado. 6. La Corte territoriale ha dunque fornito una motivazione logica e congrua anche in punto di elemento soggettivo del reato, inteso come scelta consapevole, dato che dalla indicazione dei redditi omessi sarebbe derivato il rigetto dell'istanza per il superamento dei limiti previsti dalla legge. Né può versarsi in tali casi in ipotesi di errore ai sensi dell'art. 47 cod. pen., essendo stato ripetutamente affermato da questa Corte di legittimità che l'errore in ordine alla nozione di reddito valevole ai fini dell'applicazione della disciplina del patrocinio a spese dello Stato è errore inescusabile poiché l'art. 76 D.Lgs. n. 115 del 2022 che disciplina la materia è espressamente richiamato dalla norma incri-minatrice di cui all'art. 5 del medesimo decreto, dunque, non costituisce una legge extrapenale (così questa Sez. 4, n. 14011/2015; conf. Sez. 4, n. 37590 del 7/7/2010, Rv. 248404). In tal senso la sentenza impugnata si colloca nel solco della giurisprudenza di questa Corte di legittimità secondo cui, in tema di patrocinio a spese dello Stato, nel caso di istanza che contenga falsità od omissioni, l'effettiva insussistenza delle condizioni di reddito per l'ammissione al beneficio, seppure non è necessaria per l'integrazione dell'elemento oggettivo del delitto di cui all'art. 95, d.P.R. 30 maggio 2002, n. 115, può, tuttavia, assumere rilievo con riguardo all'elemento soggettivo dell'illecito, quale sintomo del dolo (Sez. 4, n. 35969 del 29/05/2019, Arlotta, Rv. 276862). Il reato di cui all'art. 95 Dpr. 115/02 - va ricordato- è figura speciale del delitto di falso ideologico commesso da privato in atto pubblico (art. 483 cod. pen.) e, come quello, ha natura di reato di pura còndotta, sicché il relativo perfeziona-mento prescinde dal conseguimento di un eventuale ingiusto profitto che, anzi, qui costituisce un'aggravante. Consegue che il dolo del delitto in questione, essendo anch'esso costituito dalla volontà cosciente e non coartata di compiere il fatto e nella consapevolezza di agire contro il dovere giuridico di dichiarare il vero, non può essere escluso nel caso di specie in cui è stato anche motivatamente escluso un errore sull'identifi-cazione dei redditi da inserire nella dichiarazione. Il reato di pericolo, nel caso de quo, si ravvisa se non rispondono al vero o sono omessi in tutto o in parte dati di fatto nella dichiarazione sostitutiva, ed in qualsiasi dovuta comunicazione contestuale o consecutiva, che implichino un prov- 8 vedimento del magistrato, secondo parametri dettati dalla legge, indipendente-mente dalla effettiva sussistenza delle condizioni previste per l'ammissione al be-neficio. Qualsiasi elemento costitutivo del reddito familiare deve, dunque, essere og-getto di specifica indicazione. In particolare, l'omissione della indicazione di redditi rilevanti riguardante la propria moglie la sussistenza dell'elemento psicologico del reato, non avendo pe-raltro l'imputato nemmeno fornito giustificazioni plausibili nell'atto di appello. 7. Essendo il ricorso inammissibile e, a norma dell'art. 616 cod. proc. pen, non ravvisandosi assenza di colpa nella determinazione della causa di inammissi-bilità (Corte Cost. sent. n. 186 del 13.6.2000), alla condanna di parte ricorrente al pagamento delle spese del procedimento consegue quella al pagamento della sanzione pecuniaria nella misura indicata in dispositivo. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle am-mende. Così deciso in Roma il 24 novembre 2021 ",21201
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s40@a2021@n46158@tS.clean.pdf,"SENTENZA sul ricorso proposto da: KEITA NOUHOU nato il 15/07/1984 avverso la sentenza del 09/10/2020 della CORTE APPELLO di ROMA visti gli atti, il provvedimento impugnato e il ricorso; udita la relazione svolta dal Consigliere GIUSEPPE PAVICH; udito il Pubblico Ministero, in persona del Sostituto Procuratore PASQUALE FIMIANI che ha concluso per l'inammissibilita' del ricorso. udito il difensore E' presente l'avvocato PRINCIPE ALESSANDRA del foro di ROMA in difesa di KEITA NOUHOU in sostituzione dell'avvocato RAO CAMEMI MASSIMO del foro di ROMA, come da nomina a sostituto processuale ex art. 102 c.p.p. depositata in udienza, che riportandosi ai motivi del ricorso insiste per l'accoglimento. Penale Sent. Sez. 4   Num. 46158  Anno 2021Presidente: PICCIALLI PATRIZIARelatore: PAVICH GIUSEPPEData Udienza: 24/11/2021RITENUTO IN FATTO 1. La Corte d'appello di Roma, in data 9 ottobre 2020, ha parzialmente riformato nel trattamento sanzionatorio (adeguandolo a quanto stabilito dalla Corte Costituzionale con sentenza n. 40/2019) la sentenza, per il resto confermata, con la quale il Tribunale di Roma, in data 6 novembre 2017, aveva condannato Keita Nouhou alla pena ritenuta di giustizia per reati di detenzione a fini di cessione di sostanza stupefacente del tipo marijuana ed eroina, contestati come commessi in Roma, in un arco temporale compreso tra il 12 settembre e il 10 novembre 2014. La Corte capitolina, fra l'altro, ha disatteso le censure mosse dal Keita con l'atto d'appello, ritenendo - per quanto qui d'interesse - che le modalità del fatto complessivamente considerate (quantitativi di stupefacente detenuti e ceduti, frequenza delle cessioni, professionalità della condotta ecc.) escludessero che si potesse inquadrare la fattispecie concreta nell'ipotesi di lieve entità di cui al comma 5 dell'art. 73, d.P.R. 309/1990. 2. Avverso la prefata sentenza ricorre il Keita, con atto articolato in due ampi motivi. 2.1. Con il primo il ricorrente denuncia violazione di legge e vizio di motivazione con riguardo alla mancata qualificazione giuridica dei fatti nell'ipotesi di lieve entità di cui all'art. 73, comma 5, d.P.R. 309/1990: alla luce di molteplici arresti giurisprudenziali richiamati nel motivo di ricorso in esame, erra la Corte distrettuale nell'escludere, unicamente in base a una pretesa genericità dei motivi, al quantitativo della sostanza e alla differente tipologia della stessa, che la fattispecie potesse essere inquadrata nella lex mitior, In realtà, osserva il ricorrente, va esclusa ogni rilevanza alla serialità della condotta, che alla luce della giurisprudenza formatasi al riguardo non é di per sé ostativa al riconoscimento dell'ipotesi di lieve entità; prosegue il deducente evidenziando che la disamina del giudice ai fini del riconoscimento o del diniego della /ex mitior va estesa a tutti gli elementi di fatto, di natura sia oggettiva che soggettiva; evidenzia inoltre che le cessioni furono in numero modesto, la quantità di eroina era esigua, la qualità della marijuana era scarsa, non vi era alcun collegamento con fornitori o spacciatori al dettaglio, non vi erano strumenti di supporto, né un numero considerevole di clienti assuntori abituali; quanto alla differente tipologia di stupefacenti, neppure essa é decisiva ai fini del mancato riconoscimento della fattispecie di lieve entità; conclude poi il deducente trascrivendo un ampio stralcio della sentenza a Sezioni Unite Murolo. 2 2.2. Con il secondo motivo si denunciano violazione di legge e vizio di motivazione in riferimento alla dosimetria della pena: pur adeguando il trattamento sanzionatorio alla luce della sentenza n. 40/2019 della Corte Costituzionale, i giudici dell'appello, omettendo di considerare il concreto disvalore del fatto, hanno ingiustificatamente applicato una pena base significativamente superiore al minimo edittale, vanificando di fatto la concessione delle attenuanti generiche operata in primo grado. CONSIDERATO IN DIRITTO 1. Il primo motivo di ricorso é infondato. Non coglie infatti nel segno la censura del ricorrente volta a sollecitare l'inquadramento del fatto ai sensi del comma 5 dell'ad, 73, d.P.R. 309/1990, a fronte di un dato quantitativo complessivo tutt'altro che irrilevante (riferito a 197 dosi medie singole di marijuana, quanto ai soli capi Fe G, a cui vanno aggiunte le cessioni di eroina di cui ai capi A, C e D) e agli ulteriori elementi descritti dai giudici di merito - riferiti alla rete di acquirenti di cui il prevenuto disponeva e alla possibilità di approvvigionarsi di diversi quantitativi di droga -: elementi, questi, giudicati deponenti per una particolare capacità crirninosa del Keita. Del resto anche la recente giurisprudenza a Sezioni Unite (Sez. U, Sentenza n. 51063 del 27/09/2018, Murolo), ampiamente richiamata dal ricorrente, pur affermando la necessità di una valutazione complessiva e contestuale dei presupposti per l'applicabilità del quinto comma dell'art. 73, d.P.R. 309/1990, ha chiarito che «all'esito della valutazione globale di tutti gli indici che determinano il profilo tipico del fatto di lieve entità, é poi possibile che uno di essi assuma in concreto valore assorbente e cioé che la sua intrinseca espressività sia tale da non poter essere compensata da quella di segno eventualmente opposto di uno o più degli altri, come per l'appunto affermato nei precedenti arresti delle Sezioni Unite» (con evidente riferimento alle precedenti pronunzie Sez. U, Sentenza n. 35737 del 24/06/2010, Rico, Rv. 247911, e Sez. U, Sentenza n. 17 del 21/06/2000, Primavera e altri, Rv. 216668, secondo cui l'ipotesi di lieve entità di cui all'art. 73, comma quinto, D.P.R. 9 ottobre 1990 n. 309 può essere riconosciuta solo in ipotesi di minima offensività penale della condotta, deducibile ,sia dal dato qualitativo e quantitativo, sia dagli altri parametri richiamati dalla disposizione - mezzi, modalità, circostanze dell'azione -, con la conseguenza che, ove venga meno anche uno soltanto degli indici previsti dalla legge, diviene irrilevante l'eventuale presenza degli altri). ..* 3 2. E' infondato anche il secondo motivo di ricorso. L'adeguamento del trattamento sanzionatorio alla rimodulazione del minimo edittale dell'ipotesi di cui all'art. 73, comma 1, d.P.R. 309/1990, conseguente alla declaratoria di illegittimità costituzionale in parte qua (sentenza C.Cost. n. 40/2019) é stato operato in conformità alle indicazioni della giurisprudenza di legittimità, secondo cui non viola il divieto di reformatio in peius, previsto dall'art. 597, comma 3, cod. proc. pen., il giudice di appello che, in applicazione della disciplina sanzionatoria più favorevole in materia di stupefacenti conseguente alla sentenza della Corte cost., n. 40 del 2019, riduca la pena inflitta in termini assoluti, pur non attestandosi allo stesso punto della forbice edittale da cui aveva preso le mosse la sentenza di primo grado, a condizione che non sia sovvertito il giudizio di disvalore espresso dal precedente giudice (Sez. 6, Sentenza n. 51130 del 15/11/2019, Barrui, Rv. 278184); nella specie infatti i giudici dell'appello, pur rilevando che le circostanze di cui all'art. 62-bis cod.pen. erano state concesse in primo grado nonostante il comportamento non collaborativo dell'imputato, hanno applicato comunque le attenuanti generiche nella loro massima estensione, con un aumento per la continuazione contenuto in soli otto mesi di reclusione e - tra l'altro - omettendo di applicare la pena pecuniaria prevista per i reati contestati; ed il fatto che il calcolo della pena abbia preso le mosse da una pena base superiore al minimo di legge (ma pur sempre largamente inferiore alla media edittale) risulta comunque giustificato dalla lettura complessiva della sentenza e dal disvalore delle condotte che vi vengono descritte: di tal che vale il principio in base al quale, in tema di determinazione della pena, nel caso in cui venga irrogata una pena al di sotto della media edittale, non é necessaria una specifica e dettagliata motivazione da parte del giudice, se il parametro valutativo é desumibile dal testo della sentenza nel suo complesso argomentativo e non necessariamente solo dalla parte destinata alla quantificazione della pena. (Sez. 3, Sentenza n. 38251 del 15/06/2016, Rignanese e altro, Rv. 267949). 3. Al rigetto del ricorso segue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso in Roma il 24 novembre 2021. ",8531
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46075@tS.clean.pdf,"SENTENZA sul ricorso proposto da: DRIZA LAURENC nato il 29/08/1984 avverso l'ordinanza del 25/08/2021 del Tribunale di Genova udita la relazione svolta dal Consigliere Sergio Di Paola; lette le conclusioni del Pubblico Ministero, in persona del Sostituto Procuratore generale Valentina Manuali, che ha chiesto dichiararsi l'inammissibilità del ricorso. RITENUTO IN FATTO 1. Il Tribunale del riesame di Genova, in funzione di giudice dell'appello cautelare, con il provvedimento impugnato in questa sede ha rigettato l'impugnazione proposta avverso l'ordinanza emessa dal G.i.p. del Tribunale di Savona in data 4 agosto 2021, che non aveva accolto la richiesta di sostituzione della misura della custodia in carcere con quella degli arresti domiciliari. Il provvedimento di diniego del G.i.p. era motivato in forza delle valutazioni riguardanti esclusivamente l'inidoneità dell'immobile indicato nell'istanza ad assicurare il rispetto delle esigenze di cautela. 2. Propone ricorso per cassazione la difesa dell'imputato deducendo con unico motivo violazione di legge, in riferimento agli artt. 284 e 310 cod. proc. Penale Sent. Sez. 2   Num. 46075  Anno 2021Presidente: GALLO DOMENICORelatore: DI PAOLA SERGIOData Udienza: 24/11/2021pen., e vizio della motivazione, per manifesta illogicità; a fronte del provvedimento di diniego del G.i.p., che aveva svolto considerazioni relative alla tipologia del contratto stipulato per ottenere la disponibilità dell'immobile ove doveva eseguirsi la misura sostitutiva, oltre che alle caratteristiche dello stesso immobile, e delle censure formulate con l'atto di appello, con cui si denunziava l'errata applicazione del disposto dell'art. 284 cod. proc. pen. (che individua l'unica ipotesi ostativa all'applicazione della custodia domiciliare in quella caratterizzata dal carattere abusivo dell'occupazione dell'immobile indicato per l'esecuzione della misura degli arresti domiciliari), il Tribunale - in paese violazione del principio devolutivo - aveva fondato il proprio provvedimento su aspetti non contemplati dai motivi di impugnazione, rivisitando l'intero quadro cautelare; inoltre, il provvedimento aveva formulato considerazioni sulla serietà della decisione del congiunto dell'imputato, che avrebbe stipulato il contratto di locazione, del tutto assertive e contrastanti con i dati obiettivi a disposizione. 3. La Corte ha proceduto all'esame del ricorso con le forme previste dall'art. 23, comma 8, d.l. 28 ottobre 2020, n. 37. CONSIDERATO IN DIRITTO 1. Il ricorso è fondato. La motivazione del provvedimento impugnato si caratterizza per un duplice ordine di vizi logici. In primo luogo, il Tribunale si è speso nell'esprimere il giudizio di inadeguatezza della misura degli arresti donniciliari rispetto al grado delle esigenze cautelari, tema che non poteva formare oggetto del giudizio di appello stante il positivo giudizio espresso dal G.i.p. circa la sussistenza in astratto dei presupposti per sostituire la custodia in carcere con la misura domiciliare e l'assenza di impugnazione sul punto della parte pubblica (in applicazione del principio devolutivo che governa il giudizio di appello ex art. 310 cod. proc. pen.: Sez. 6, n. 19008 del 21/04/2016, S., Rv. 267209 - 0; Sez. 3, n. 30483 del 28/05/2015, Loffredo, Rv. 264818 - 0; Sez. 1, n. 43913 del 02/07/2012, Xu, Rv. 253786 - 0). Inoltre, con motivazione contraddittoria rispetto all'indicata affermazione dell'inadeguatezza in sé della misura domiciliare, il Tribunale ha individuato circostanze fattuali che, con argomenti manifestamente illogici, ha valutato come indice di sicura inidoneità dell'abitazione indicata dal ricorrente come luogo di esecuzione della misura alternativa, sottolineando le circostanze che il fratello dell'imputato, che aveva dichiarato la disponibilità a farsi carico del mantenimento del congiunto (il quale avrebbe vissuto da solo nell'abitazione), vive in altro 2 comune (senza indicare la distanza che avrebbe reso difficoltosa o impossibile la periodica assistenza), ha un proprio nucleo familiare e svolge un'impegnativa attività imprenditoriale (ossia, quella di artigiano edile); si tratta di elementi fattuali che non recano in sé alcuna sicura controindicazione nel garantire l'impegno che il familiare ha dichiarato di assumere e che, in ogni caso, non sorreggono il giudizio di inidoneità del luogo prescelto per l'esecuzione della misura domiciliare. 2. AW accoglimento del ricorso consegue l'annullamento del provvedimento impugnato, con rinvio al Tribunale del riesame di Genova che procederà a nuovo esame dell'impugnazione proposta. 3. Copia del presente provvedimento deve essere trasmesso al direttore dell'istituto penitenziario ove è custodito il ricorrente, affinché provveda a quanto previsto dall'art. 94, comma 1 ter, disp. att. cod. proc. pen. P.Q.M. Annulla l'ordinanza impugnata e rinvia per nuovo giudizio al Tribunale di Genova competente ai sensi dell'art. 309, comma 7, cod. proc. pen. Manda alla cancelleria per gli adempimenti di cui all'art. 94, comma 1 ter, disp. att. cod. proc. pen. Così deciso il 24/11/2021 ",5094
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46074@tS.clean.pdf,"SENTENZA sul ricorso proposto da: CRISTIANO PASQUALE nato a NAPOLI il 07/01/1989 avverso l'ordinanza del 27/07/2021 del TRIB. LIBERTA' di NAPOLI udita la relazione svolta dal Consigliere SANDRA RECCHIONE; sentite le conclusioni del PG VALENTINA MANUALI che l'inammissibilità del ricorso. concludeva per L'avvocato DI VAIO VINCENZO in difesa di: dibattimento, chiede l'accoglimento del ricorso. L'avvocato VANNETIELLO DARIO in difesa di: dibattimento, chiede l'accoglimento del ricorso. CRISTIANO PASQUALE, dopo CRISTIANO PASQUALE, dopo Penale Sent. Sez. 2   Num. 46074  Anno 2021Presidente: GALLO DOMENICORelatore: RECCHIONE SANDRAData Udienza: 24/11/2021RITENUTO IN FATTO 1.11 Tribunale per il riesame delle misure cautelari di Napoli confermava l'aggravamento imposto ai sensi dell'art. 276 cod. proc. pen della misura cautelare degli arresti domiciliari, imposta al Cristiano per il reato di estorsione aggravata dall'art 7 D.I. n. 152 del 1991. L'aggravamento era stato disposto in ragione del fatto che il ricorrente, dopo avere partecipato, previa autorizzazione, alla cerimonia religiosa per la comunione del figlio, terminata alle ore 11.00 del 6 giugno 2021, faceva un giro per Arzano, durato un'ora, a bordo di una vettura ""Ferrari"", seguito da un corteo di altri veicoli di grossa cilindrata, e rientrava in casa solo alle ore 12.00. 2. Avverso tale ordinanza proponeva ricorso per cassazione il difensore che deduceva: 2.1. violazione di legge e vizio di motivazione: si deduceva che il ricorrente si era recato in caserma per comunicare il rientro alle ore 12.00, laddove la cerimonia era terminata solo alle 11 e 19; lo stesso non avrebbe violato alcuna prescrizione in quanto nel provvedimento autorizzativo non era stato imposto un itinerario prestabilito per il rientro, sicché mancherebbe l'identificazione della prescrizione violata; si deduceva inoltre che le precedenti violazioni richiamate dal Tribunale erano risalenti a circa un anno prima ed erano state seguite da un comportamento ineccepibile; inoltre non sarebbe stato indicata l'esigenza cautelare in ipotesi aggravata in seguito alla ritenuta violazione; 2.2. violazione di legge e vizio di motivazione: la motivazione sarebbe carente in ordine alla valutazione delle entità della violazione, elemento decisivo per apprezzare la necessità dell'aggravamento e la sua ragionevolezza in ragione della risalenza della condotta illecita, della lunghezza del presofferto e della dichiarazione di non pericolosità effettuata dal Giudice della prevenzione. CONSIDERATO IN DIRITTO 1.11 ricorso è infondato. 1.1. In via preliminare si ribadisce che in tema di aggravamento delle misure cautelari per la violazione alle prescrizioni imposte, il giudizio sulla gravità della condotta trasgressiva è riservato al giudice del merito e, ove fornito di adeguata, corretta e logica motivazione, non è sindacabile in sede di legittimità (Sez. 5, Sentenza n. 36060 del 09/10/2020, Hajdari, Rv. 280036 - 01; Conf. Sez. 2, n. 3629 del 18/8/1994, Rv. 201400) 2 Il collegio rileva, in via sistematica, che vi sono dei casi in cui la violazione dello statuto degli arresti domiciliari si traduce in una vera e propria ""evasione"", riconoscibile quando il ristretto si allontani dal luogo di detenzione in un arco temporale inconciliabile con la fascia oraria prefissata dall'autorità giudiziaria nel provvedimento cautelare (Sez. 6, Sentenza n. 35681 del 30/05/2019 Di Martino Rv. 276694 - 01; Sez. 6, Sentenza n. 21975 del 12/05/2006, Sculli, Rv. 234510). Si tratta di violazioni che vengono trattate ai sensi dell'art. 276 comma 1 ter cod. proc. pen.; diversamente nei casi in cui l'allontanamento avviene nel rispetto dei limiti orari e per le finalità previste dal provvedimento giudiziale, ma vengano violate altre specifiche prescrizioni si versa in un caso riconducibile al primo comma dell'art. 276 cod. proc. pen. (Sez. 3, Sentenza n. 42847 del 22/10/2009, Palma, Rv. 244990; Sez. 1, Sentenza n. 46093 del 07/10/2014, Calculli, Rv. 261365.) Quando non si versa in una ipotesi di violazione strutturale del regime degli arresti domiciliari - ovvero ad una trasgressione riconducibile a quelle previste dall'art. 276 comma 1 ter cod. proc. pen. - il giudice della cautela dispone di un ampio potere di valutazione in ordine alla verifica della sua gravità e della concreta idoneità a rivelare la sopravvenuta inadeguatezza della misura in corso a fronteggiare le esigenze cautelar', che in ipotesi possono anche risultare ""inalterate"" (Sez. 6 - , Sentenza n. 58435 del 04/12/2018 D' Albenzio Rv. 275040 - 01). In sintesi: il giudice della cautela chiamato a pronunciarsi ai sensi dell'art. 276 comma 1 cod. proc. pen. in ordine alla richiesta di aggravamento degli arresti domiciliari correlata alla rilevazione di una violazione ""non strutturale"" della misura gode di un ampio potere discrezionale nella valutazione (a) della concreta idoneità delle misure disponibili a contrastare le esigenze cautelari, rilevate che possono anche rimanere inalterate, (b) dell'eventuale aggravamento del pericolo cautelare segnalato dalla condotta trasgressiva. Tale potere discrezionale patisce una significativa contrazione nel caso in cui sia violato il divieto di allontanamento dal luogo degli arresti domiciliari, ovvero in un caso di violazione ""strutturale"" dello statuto degli arresti domiciliari: in questo caso l'aggravamento ai sensi dell'art. 276 comma 1 ter cod. proc. pen. è doveroso, salvo che si versi in un caso di violazione di lieve entità. 1.2. Nel caso in esame il Cristiano era stato autorizzato ""solo"" a partecipare alla cerimonia religiosa per la comunione del figlio: l'autorizzazione al rito religioso implicava il raggiungimento del luogo la partecipazione al rito ed il ritorno immediato nella sede degli arresti. Il giro ""in corteo"" per Arzano evidentemente non era autorizzato e rappresentava una violazione delle autorizzazioni imposte, non riconducibile all'allontanamento arbitrario dal luogo degli arresti previsto dall'art. 276 comma 1 ter cod. proc. pen. 3 Tale violazione veniva tuttavia ritenuta grave, ed idonea a giustificare l'aggravamento della misura, in quanto espressiva di un concreto aggravamento delle esigenze cautelari,: il giro effettuato dal ricorrente in corteo per Arzano veniva considerata come una azione appariscente tesa, se non a riaffermare il suo potere mafioso, quanto meno a palesare la sua presenza sul territorio con atteggiamento di sfida nei confronti delle forze dell'ordine (pag. 2 dell'ordinanza impugnata). Si tratta di una motivazione logica, coerente con le emergenze procedimentali e con le indicazioni ermeneutiche fornite dalla Cassazione in materia che, si ripete, legittimano l'esercizio di un ampio potere discrezionale in ordine alla valutazione della necessità di aggravare la misura in caso di violazioni non strutturali dello statuto degli arresti domiciliari: la stessa si sottrae ad ogni censura in questa sede. 2. Ai sensi dell'articolo 616 cod. proc. pen., con il provvedimento che rigetta il ricorso, la parte privata che lo ha proposto deve essere condannata al pagamento delle spese del procedimento. Poiché dalla presente decisione non consegue la rimessione in libertà del ricorrente, deve disporsi - ai sensi dell'articolo 94, comma 1 ter delle disposizioni di attuazione del codice di procedura penale, che copia della stessa sia trasmessa al direttore dell'istituto penitenziario in cui l'indagato si trova ristretto, perché provveda a quanto stabilito dal comma 1 bis del citato articolo. P.Q.M. Rigetta il ricorso e condanna il ricorrente al pagamento delle spese processuali Manda alla cancelleria per gli adempimenti di cui all' art. 94 comma 1 ter disp. att. Cod. proc. pen. Così deciso in Roma, il giorno 24 novembre 2021 ",7774
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46062@tS.clean.pdf,"SENTENZA sul ricorso proposto da: SUPINO GIOVANNI nato a VITULANO il 26/11/1959 avverso la sentenza del 16/06/2020 del GIUDICE DI PACE di BENEVENTO visti gli atti, il provvedimento impugnato e il ricorso; udita la relazione svolta dal Consigliere SANDRA RECCHIONE; Il procedimento si celebra con contraddittorio scritto ai sensi dell'art. 23 comma 8 del D.L. n. 137 del 2020 udita la relazione svolta dal Consigliere SANDRA RECCHIONE; il Pubblico Ministero, in persona del Sostituto Procuratore VALENTINA MANUALI ha depositato conclusioni scritte chiedendo l'inammissibilità del ricorso. L'avv. Angelo Leone per la parte civile depositava conclusioni e nota spese. Penale Sent. Sez. 2   Num. 46062  Anno 2021Presidente: GALLO DOMENICORelatore: RECCHIONE SANDRAData Udienza: 24/11/2021RITENUTO IN FATTO 1. Il giudice di Pace di Benevento condannava il ricorrente per il reato previsto dall'art. 636 cod. pen. in quanto introduceva nel fondo del Limata Sebastiano una mandria di bovini al fine di farli pascolare con compromissione del raccolto. 2. Avverso tale sentenza proponeva ricorso per cassazione il difensore che deduceva: 2.1. violazione di legge: l'azione penale, in ossequio al divieto di secondo giudizio, sarebbe improcedibile, poiché l'illecito era già stato sanzionato in via amministrativa 2.2. violazione di legge: sarebbe illegittima la costituzione di parte civile avvenuta all'udienza del 21 maggio 2019, data in cui il processo era stato rinviato in seguito alla modifica del capo di imputazione avvenuta all'udienza del 16 ottobre 2018; inoltre sarebbe tardiva la lista depositata il 13 maggio 2019 in occasione della seconda costituzione. Si deduceva inoltre che all'udienza del 17 settembre 2019 il capo di imputazione veniva di nuovo modificato senza il rispetto della procedura prevista dall'art. 516 cod. proc. pen. 2.3. Vizio di motivazione: la persona offesa avrebbe reso dichiarazioni contraddittorie e non coerenti con i rilievi fotografici; a ciò si aggiungeva che era emerso che solo due dei bovini rinvenuti sul punto erano di proprietà del ricorrente: pertanto la condotta avrebbe dovuto essere inquadrata in quella prevista dall'art. 636 comma 1 e non in quella prevista dal comma 2. Si deduceva infine che il ricorrente, pur essendo proprietario del gregge non ne aveva la custodia affidata a Supino Bernardino, sicché non poteva essergli addebitata alcun illecito. CONSIDERATO IN DIRITTO 1.11 primo motivo di ricorso con il quale si deduce la violazione del principio del ne bis in idem è generico - dunque inammissibile - in quanto asserisce la violazione, ma non allega non allega, né indica, il provvedimento in ipotesi ostativo alla celebrazione di questo processo. Secondo l'orientamento della Corte di cassazione, che il collegio condivide, per l'appello, come per ogni altro gravame, il combinato disposto degli art. 581 comma primo lett. c) e 591 comma primo lett. c) del codice di rito comporta la inammissibilità dell'impugnazione in caso di genericità dei relativi motivi. Per escludere tale patologia è necessario che l'atto individui il ""punto"" che intende devolvere alla cognizione del giudice 2 di appello, enucleandolo con puntuale riferimento alla motivazione della sentenza impugnata, e specificando tanto i motivi di dissenso dalla decisione appellata che l'oggetto della diversa deliberazione sollecitata presso il giudice del gravame (Sez. 6, n. 13261 del 6.2.2003, Valle, rv 227195; Sez. 4, n. 40243 del 30/09/2008, Falcioni, Rv. 241477; Sez. 6, n. 32227 del 16/07/2010, T. Rv. 248037, Sez. 6, n. 800 06/12/2011, dep. 2012, Bidognetti, Rv. 251528). Peraltro, in materia, le sezioni unite della Corte di cassazione hanno stabilito che l' appello, al pari del ricorso per cassazione, è inammissibile per difetto di specificità dei motivi quando non risultano esplicitamente enunciati e argomentati i rilievi critici rispetto alle ragioni di fatto o di diritto poste a fondamento della decisione impugnata, fermo restando che tale onere di specificità, a carico dell'impugnante, è direttamente proporzionale alla specificità con cui le predette ragioni sono state esposte nel provvedimento impugnato (Sez. un n. 8825 del 27/10/2016, Galtelli, Rv. 268822) 2.11 secondo motivo è infondato. 2.1. Con riguardo alla dedotta illegittimità della seconda costituzione di parte civile e della correlata ammissione una lista testi ""tardiva"": il collegio rileva che la costituzione di parte civile e l'ammissione della relativa lista, avvenuti a processo già avviato, come correttamente dedotto, sono illegittimi, in quanto avvenuti fuori termine (Sez. 3 - , Sentenza n. 15768 del 18/02/2020, 0., Rv. 280264 - 03); tuttavia perché la violazione generi una nullità capace di ripercuotersi sulla liceità della progressione processuale - e dunque sulla legittimità delle sentenza - è necessario che la stessa produca, in concreto, una lesione del diritto di difesa. Nel caso in esame gli atti tardivi non hanno prodotto alcun effetto pregiudizievole per il ricorrente, tenuto conto del fatto che (a) la parte civile si era già costituita tempestivamente e che (b) la parte civile rinunciava al teste tardivamente ammesso come si evince dal verbale dell' udienza del 17 dicembre 2019. Il ricorrente non ha dunque alcun concreto interesse alla rilevazione della dedotta illegittimità che, in concreto, non ha prodotto alcuna lesione del diritto di difesa. 2.2. Quanto alla mancata attivazione della procedura prevista dall'art. 516 cod. proc. pen. in seguito alla deposizione della parte civile all'udienza del 17 settembre 2019, nel corso della quale la stessa riferiva che l'illecito era stato consumato in località San Menna, contrariamente a quanto precedentemente affermato, il collegio rileva che la violazione, che integra una nullità generale a regime intermedio, non è stata tempestivamente dedotta e risulta sanata dall'acquiescenza manifestata dal ricorrente nel corso della progressione processuale. Si ribadisce che la modifica dell'imputazione riguardante un elemento accessorio del fatto non accompagnata dalla notifica dell'estratto del verbale dibattimentale all'imputato contumace o assente, determina una nullità assoluta qualora l'elemento modificato, 3 incidendo sul nucleo essenziale del fatto, abbia impedito il pieno esercizio dei diritti difensivi; qualora, invece, la modifica non investa il nucleo sostanziale dell'addebito e non reca pregiudizio al diritto dell'imputato di individuare con esattezza il fatto contestatogli, l'omessa notificazione del verbale di udienza contenente tale modifica, determina una nullità a regime intermedio che per essere rilevata deve essere tempestivamente dedotta (Sez. 2, Sentenza n. 46342 del 26/10/2016, Furfaro, Rv. 268320 - 01). A ciò si aggiunge che la modifica in questione - relativa al ""luogo"" di consumazione del reato - non risulta idonea a ledere il diritto di difesa, considerato che il fatto risulta già correttamente contestato con l'originario atto di esercizio dell'azione penale (che faceva riferimento a quanto denunciato in querela ed identificava l'illecito in località San Menna) e che le prove raccolte, e discusse in contraddittorio, riguardano tutte il fatto come descritto in origine. 3. Il terzo motivo, che contesta sia la motivazione posta a fondamento dell'accertamento di responsabilità, che la qualificazione giuridica del fatto è inammissibile. Le censure rivolte nei confronti dell'inquadramento della condotta nella fattispecie prevista dall'art. 636 comma 2 cod. pen. e della capacità dimostrativa del compendio probatorio, composto dalle dichiarazioni della parte civile e dalle annotazioni del Corpo Forestale, si risolvono in una inammissibile richiesta di rivalutazione delle prove, attività esclusa dal perimetro che circoscrive la competenza del giudice di legittimità (tre le altre: Sez. 6 n. 13809 del 17/03/2015,0., Rv. 262965). La sentenza impugnata dava conto infatti dell'ingresso di numerosi capi di bestiame appartenenti al Supino sul fondo della parte civile e del fatto che tale ingresso era stato effettuato al fine di consentirne il pascolo (pag. 7 della sentenza impugnata). La motivazione non presenta vizi logici né discrasie tra la valutazione e le prove raccolte e non si presta pertanto ad alcuna censura in questa sede. Con riguardo alla sussistenza dell'elemento soggettivo il collegio ribadisce, via generale che il delitto di cui all'art.636, comma terzo, cod. pen. può essere consumato non solo con l'introduzione diretta degli animali nei fondi vicini ma anche con il loro abbandono in libertà e senza custodia, nella consapevolezza che essi vi si introdurranno guidati dall'istinto, essendo in tal caso configurabile l'elemento psicologico del reato nella forma del dolo eventuale (Sez. 2, Sentenza n. 46336 del 11/10/2016 Rv. 268472; Sez. 2, Sentenza n. 52200 del 14/10/2016, Mancuso, Rv. 268645 - 01). Nel caso in esame il ricorrente allegava il travisamento per omissione di una prova non allegata, ovvero il fatto che la custodia della mandria fosse affidata al figlio mentre lui quando si è consumato il reato contestato lavorava altrove. 4 Si tratta di circostanze asserite, che non emergono dal percorso motivazionale della sentenza delle quali si deduce la omessa valutazione, senza però adempiere all'onere di allegazione delle relative prove. Sul punto il collegio riafferma che, quando si deduce il travisamento della prova, anche per omissione, è necessaria l'allegazione della prova in ipotesi travisata, pena l'inammissibilità della doglianza per intrinseca genericità. Si ribadisce cioè che, anche dopo l'entrata in vigore dell'art. 165 bis comma 2 disp. att. cod. proc. pen, . è necessario il rispetto del principio di autosufficienza del ricorso che si traduce nell'onere di puntuale indicazione da parte del ricorrente degli atti che si assumono travisati e dei quali si ritiene necessaria l'allegazione delegata alla Cancelleria (Sez. 2, n. 35164 del 08/05/2019 - dep. 31/07/2019, Talamanca, Rv. 276432) 4. Alla parte civile, che ha depositato conclusioni e nota spese, non devono essere liquidate le spese del grado. 4.1. In materia di diritto della parte civile al rimborso delle spese processuali quando le conclusioni sono rassegnate solo con ""memoria"", senza l'intervento in udienza, la giurisprudenza non è univoca. Da un lato si è affermato che nel giudizio di legittimità l'imputato non è tenuto al rimborso delle spese processuali in favore della parte civile che, dopo avere depositato una memoria con argomentazioni non decisive ai fini dell'esito del ricorso, non sia intervenuta nella discussione in pubblica udienza (Sez. 2, Sentenza n. 36512 del 16/07/2019, Serio, Rv. 277011; Sez. 5, Sentenza n. 47553 del 18/09/2015, Giancola, Rv. 265918; Sez. 5, Sentenza n. 43484 del 07/04/2014, Miglietta, Rv. 261302) Dall'altro si è affermato che ha diritto ad ottenere la liquidazione delle spese processuali la parte civile che, nel giudizio di legittimità, pur non intervenendo alla discussione in pubblica udienza, depositi memorie conclusive e relativa nota spese, sulla base di quanto disposto dall'art. 541 cod. proc. pen., che prevede un obbligo generale di condanna dell'imputato alla rifusione delle spese sostenute dalla parte civile - in caso di accoglimento della domanda di restituzione o di risarcimento dei danni - svincolato da qualsiasi riferimento alla discussione in pubblica udienza (Sez. 2 - , Sentenza n. 12784 del 23/01/2020, Tamborrino, Rv. 278834; Sez. 4, Sentenza n. 38227 del 21/06/2018 Albergo, Rv. 273802; Sez. 5, Sentenza n. 6052 del 30/09/2015 dep. 2016, Migliorini, Rv. 266021) Il collegio ritiene, in primo luogo, che l'intervento della parte civile non debba necessariamente esprimersi attraverso l'intervento in udienza, dato che l'art, 614 cod. proc. pen. richiama l'art. 523 cod. proc. pen. (che appunto richiede la partecipazione in udienza della parte civile) solo nella parte in lo stesso regolamenta lo svolgimento della discussione, laddove è pacifico che l'udienza in cassazione prevede per tutte le parti private 5 L'estensore Il Presidente - e dunque anche per quella civile - la facoltà e non l'obbligo di comparire (Sez. 2, Sentenza n. 12784 del 23/01/2020, Tamborrino, Rv. 278834, § 4.2.1.). In secondo luogo si condivide quanto già osservato dalla Cassazione circa il fatto che «l'art. 168 disp. att. cod. proc. pen. dispone l'applicazione, nel giudizio di cassazione, delle «disposizioni dì attuazione relative al giudizio di primo grado» (così, testualmente ed inequivocabilmente, l'art. 168 disp. att. c.p.p.): in virtù di tale rinvio, deve ritenersi senz'altro richiamato anche l'art. 153 disp. att. c.p.p., a norma del quale, «agli effetti dell'articolo 541, comma 1, del codice, le spese sono liquidate dal giudice sulla base della ""nota"" che la parte civile presenta al più tardi insieme alle conclusioni»: al più tardi insieme alle conclusioni, ma quindi, inequivocabilmente, anche prima (ove si ritenga il contrario, la disposizione resterebbe priva di concreto significato)», in tal caso, senza partecipare alla discussione (Sez. 2, Sentenza n. 12784 del 23/01/2020, Tamborrino, Rv. 278834, § 4.2.2). In sintesi: (a) la parte civile in cassazione non ""deve"" partecipare all'udienza, (b) la liquidazione delle spese dalla stessa non dipende dalla sua partecipazione in udienza, ma è correlata al deposito della ""nota"". Ciò detto, il collegio ritiene che per procedere alla liquidazione delle spese nei casi in cui la parte civile non partecipi all'udienza di discussione, occorre verificare che la stessa abbia dato un contributo effettivo - anche solo con la memoria - allo svolgimento del processo, non potendosi procedere alla liquidazione assenza di qualsivoglia contributo concreto, ovvero sulla base di una richiesta di liquidazione associata ad una memoria che non si confronta in alcun modo con i temi processuali. 4.2. Nel caso in esame la parte civile si limitava a depositare conclusioni e nota spesa senza offrire alcun argomento utile alla decisione. Alla stessa pertanto nulla è dovuto. 5.Ai sensi dell'articolo 616 cod. proc. pen., con il provvedimento che rigetta il ricorso la parte che lo ha proposto deve essere condannata al pagamento delle spese del procedimento. P.Q.M. Rigetta il ricorso e condanna il ricorrente al pagamento delle spese processuali. Nulla per le spese di parte civile. Così deciso in Roma, il giorno 24 novembre 2021 ",14408
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46061@tS.clean.pdf,"SENTENZA sul ricorso proposto da: DELLI CARRI ANTONIO nato a FOGGIA il 02/05/1958 avverso la sentenza del 11/12/2019 della CORTE APPELLO di BARI visti gli atti, il provvedimento impugnato e il ricorso; udita la relazione svolta dal Consigliere SANDRA RECCHIONE; Il procedimento si celebra con contraddittorio scritto ai sensi dell'art. 23 comma 8 del D.L. n. 137 del 2020 udita la relazione svolta dal Consigliere SANDRA RECCHIONE; il Pubblico Ministero, in persona del Sostituto Procuratore VALENTINA MANUALI ha depositato conclusioni scritte chiedendo l'inammissibilità del ricorso RITENUTO IN FATTO E CONSIDERATO IN DIRITTO 1.La Corte di appello di Bari riteneva che la pena complessivamente inflitta al ricorrente dovesse essere quantificata in anni due di reclusione ed euro 516 di multa, ritenendo che il primo giudice avesse errato nella quantificazione dei due aumenti di pena Penale Sent. Sez. 2   Num. 46061  Anno 2021Presidente: GALLO DOMENICORelatore: RECCHIONE SANDRAData Udienza: 24/11/2021inflitti per la continuazione (determinati dal Tribunale ognuno in mesi ""tre"" di reclusione e nuovamente quantificati dalla Corte, uno in mesi ""cinque"", e l'altro in mesi ""tre"" di reclusione). 2. Avverso tale sentenza proponeva ricorso per cassazione il difensore che deduceva: 2.1. violazione di legge e vizio di motivazione: la Corte di appello avrebbe illegittimamente trasformato un errore di calcolo in un errore nella quantificazione dei due aumenti, che sarebbero stati arbitrariamente rimodulati dalla Corte di appello per raggiungere la pena finale di due anni di reclusione indicata dal Tribunale che, invece sarebbe frutto di un mero errore di calcolo. 2.2. Il ricorso è fondato: la rideterminazione del quantum degli aumenti per la continuazione effettuato dalla Corte di appello non trova alcun sostegno nel percorso argomentativo tracciato dalla sentenza di primo grado. Il Tribunale aveva infatti quantificato gli aumenti in modo omogeneo, ovvero tre mesi per ogni reato in continuazione, mentre la Corte di appello li ha arbitrariamente rideterminato tali aumenti uno in mesi cinque e l'altro in mesi tre. La pena complessiva deve pertanto essere quantificata facendo riferimento alla quantificazione degli aumenti effettuata dal primo giudice. 2.3. La rideterminazione si risolve in una operazione matematica che non richiede alcun esercizio di discrezionalità e può essere effettuata dalla Cassazione facendo ricorso ai poteri conferiti dall'art. 620 lett. I) cod. proc. perì. Si ribadisce infatti che la Corte di cassazione pronuncia sentenza di annullamento senza rinvio se ritiene superfluo il rinvio e se, anche all'esito di valutazioni discrezionali, può decidere la causa alla stregua degli elementi di fatto già accertati o sulla base delle statuizioni adottate dal giudice di merito, non risultando necessari ulteriori accertamenti (Sez. U, Sentenza n. 3464 del 30/11/2017, dep. 2018, Matrone, Rv. 271831 - 01; Sez. 2, Sentenza n. 48997 del 13/10/2017 De Santis, Rv. 271324) Pertanto la sentenza impugnata deve essere annullata senza rinvio limitatamente al trattamento sanzionatorio che si ridetermina in anni uno, mesi dieci di reclusione ed euro 516 di multa. P.Q.M. Annulla senza rinvio la sentenza impugnata limitatamente al trattamento sanzionatorio rideterminando la pena in anni uno, mesi dieci di reclusione ed euro 516 di multa Così deciso in Roma, il giorno 24 novembre 2021 L'estensore Il Presidente ",3442
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s40@a2021@n45619@tS.clean.pdf,"SENTENZA sul ricorso proposto da: KELLER MARIO nato a MEZZOLOMBARDO il 01/06/1944 avverso l'ordinanza del 15/10/2010 della CORTE APPELLO SEZ.DIST. di BOLZANO udita la relazione svolta dal Consigliere MAURA NARDIN; lette le conclusioni del PG Penale Sent. Sez. 4   Num. 45619  Anno 2021Presidente: PICCIALLI PATRIZIARelatore: NARDIN MAURAData Udienza: 24/11/2021MOTIVI DELLA DECISIONE 1. Con ordinanza del 15 ottobre 2020 la Corte di Appello di Trento- Sezione distaccata di Bolzano ha accolto la domanda di equa riparazione formulata da Mario Keller, liquidando la somma di euro 4.126,85 e condannando il Ministero dell'Economia e delle Finanze al pagamento delle spese processuali nella misura di euro 2.400,00 oltre 15% per spese generali, Iva e CAP sulle voci soggette per legge. 2. Avverso l'ordinanza propone ricorso per cassazione il Ministero dell'Economia e delle Finanze, a mezzo dell'Avvocatura generale dello Stato, formulando un unico motivo, con cui fa valere la violazione dell'art. 541 cod. proc. pen.. Ricorda che la liquidazione dell'indennizzo previsto dall'art. 314 cod. proc. pen. è necessariamente giudiziale, non potendo essere disposta in via amministrativa. Rileva che nel caso di specie il Ministero ha aderito alla richiesta dell'istante, sicché non poteva, in alcun caso essere condannato al pagamento delle spese processuali in suo favore, non essendo soccombente, come in plurime occasioni ribadito dalla giurisprudenza di legittimità. Chiede l'annullamento del provvedimento impugnato sul punto. 3. Con requisitoria scritta il Procuratore generale presso la Corte di Cassazione ha chiesto l'accoglimento del ricorso con annullamento senza rinvio dell'ordinanza impugnata limitatamente alla condanna del Ministero dell'Economia e delle Finanze alla rifusione delle spese processuali in favore della parte privata. 4. Il ricorso merita accoglimento. 5. E' sufficiente riprendere il principio recentemente formulato da questa Sezione secondo cui "" Nel procedimento di riparazione per l'ingiusta detenzione la pubblica amministrazione, nel caso in cui non si opponga alla pretesa dell'interessato, non può essere considerata soccombente e non può pertanto essere condannata al rimborso delle spese processuali sostenute dalla parte privata, mentre, qualora si costituisca opponendosi alla pretesa dell'istante, la regolamentazione delle spese va effettuata in applicazione dell'art. 92 cod. proc. civ. nell'attuale formulazione, introdotta dal d.l. 12 settembre 2014, n: 132, convertito in legge 10 novembre 2014, n. 162, che consente la compensazione integrale o parziale solo in caso di soccombenza reciproca, di assoluta novità della questione trattata o mutamento della giurisprudenza rispetto alle questioni dirimenti o di altre analoghe gravi ed eccezionali ragioni"" (Sez. 4, Sentenza n. 41307 del 02/10/2019, Rv. 277357). 6. Nel caso di specie, l'integrale adesione del Ministero alla richiesta formulata da Mario Keller impedisce, dunque, la condanna del medesimo alla rifusione delle spese processuali. 2 7. L'ordinanza deve, pertanto, essere annullata senza rinvio limitatamente alla condanna del Ministero dell'Economia e delle Finanze alla rifusione delle spese processuali in favore della parte privata. P.Q.M. Annulla senza rinvio l'ordinanza impugnata limitatamente alla condanna del Ministero dell'Economia e delle Finanze alla rifusione delle spese processuali in favore di Mario Keller Cosi deciso/ il 24/11/2021 ",3457
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s40@a2021@n45606@tS.clean.pdf,"SENTENZA sul ricorso proposto da: MONTEMURRO SALVATORE nato a NAPOLI il 14/02/1956 avverso la sentenza del 14/01/2021 della CORTE APPELLO di BRESCIA visti gli atti, il provvedimento impugnato e il ricorso; udita la relazione svolta dal Consigliere MAURA NARDIN; lette le conclusioni del Procuratore generale Penale Sent. Sez. 4   Num. 45606  Anno 2021Presidente: PICCIALLI PATRIZIARelatore: NARDIN MAURAData Udienza: 24/11/2021RITENUTO IN FATTO 1. Con sentenza del 14 gennaio 2021 la Corte di Appello di Brescia ha confermato, nei confronti di Salvatore Montennurro la sentenza del Tribunale di Brescia con cui il medesimo è stato ritenuto responsabile del reato di cui all'art. 416 cod. pen., per avere partecipato, insieme con Elpidio Belardo, Gaetano Piccini, Antonio Reca, Paolo Pacciolla, Salvatore D'Ambrosio, Antonio D'Ambrosio, Francesco Montennurro, Simone Cesareni e Massimiliano Borrelli ad un'associazione per delinquere finalizzata alla commissione di una serie indeterminata di furti, nonché dei reati di furto aggravato di cui ai capi 4), 5), 6), 7), 8) e 9) dell'imputazione. 2. Avverso la sentenza propone ricorso, a mezzo del suo difensore Salvatore Montemurro, formulando un unico motivo, articolato in due profili. 3. Con il primo, fa valere la falsa applicazione dell'art. 416 cod. pen. ed il vizio di motivazione, sotto il profilo della carenza . Osserva che la Corte «territoriale si è limitata a motivare per relationem, riprendendo integralmente gli assunti della decisione di primo grado, senza sostanzialmente prendere in esame il contenuto delle doglianze difensive. In particolare, ha omesso di considerare sulla dedotta insufficienza del materiale probatorio a dimostrare l'esistenza dell'associazione contestata, di cui sin dall'imputazione non sono chiariti gli elementi caratterizzanti, la durata, ed i ruoli ricoperti, né sono enumerati i reati fine. Sicché l'esistenza stessa del sodalizio finalizzato alla commissione di furti viene derivata dalla reiterazione dei furti, così finendo per confondere il reato associativo con il concorso di persone in plurimi delitti. 4,. Con il secondo profilo si duole della violazione di legge, in relazione al disposto degli artt. 69 e 133 cod. pen.. Rileva che il primo giudice aveva concesso le attenuanti generiche, formulando un giudizio di equivalenza con le aggravanti contestate, mentre la diminuente avrebbe potuto essere concessa in regime di prevalenza. Osserva che la Corte ha omesso ogni motivazione sul punto, così come sulla dedotta eccessività del trattamento sanzionatorio. Conclude per l'annullamento della sentenza impugnata. 5. Con requisitoria scritta, ai sensi dell'art. 23, comma 8 d.l. 137/2020 il Procuratore generale ha chiesto dichiararsi l'inammissibilità del ricorso. CONSIDERATO IN DIRITTO 1. Il ricorso è inammissibile. 2. Va, innanzitutto, osservato che, diversamente da quanto sostenuto dal ricorrente, la Corte territoriale non si limita affatto ad una motivazione per relationem, ampiamente argomentando su ciascuna delle doglianze formulate con l'appello, cui, semplicemente, premette il contenuto della sentenza di primo grado. 2 3. In particolare, il giudice di seconda cura argomenta efficacemente sulla sussistenza del reato associativo, facendo proprii sostanzialmente i principi enunciati dalla giurisprudenza di legittimità. 4. Come chiarito da questa Corte in plurime occasioni, infatti: ""L'elemento distintivo tra il delitto di associazione per delinquere e il concorso di persone nel reato continuato, è individuabile nel carattere dell'accordo criminoso, che nel concorso si concretizza in via meramente occasionale ed accidentale, essendo diretto alla commissione di uno o più reati - anche nell'ambito di un medesimo disegno criminoso - con la realizzazione dei quali si esaurisce l'accordo e cessa ogni motivo di allarme sociale, mentre nel reato associativo risulta diretto all'attuazione di un più vasto programma criminoso, per la commissione di una serie indeterminata di delitti, con la permanenza di un vincolo associativo tra i partecipanti, anche indipendentemente e al di fuori dell'effettiva commissione dei singoli reati programmati. (ex multis Sez. 5 - , Sentenza n. 1964 del 07/12/2018, dep. 16/01/2019, Rv. 274442; Sez. 2, Sentenza n. 933 del 11/10/2013, dep. 13/01/2014, Rv. 258009). 5. Nondimeno, se è vero che la partecipazione ad una pluralità di delitti non, comporta di per sé la condotta del reato associativo, poiché quest'ultimo è reato di mera condotta, consistente nella costituzione di un sodalizio orientato alla realizzazione di un programma criminoso e nella dimostrata disponibilità dei singoli al perseguimento del fine comune, è altrettanto vero che ciò non significa che la commissione di una molteplicità di reati fine non possa costituire elemento sintomatico della disponibilità, intesa come appartenenza associativa, alla realizzazione del programma, quando ciò riveli che il soggetto riveste un ruolo specifico in funzione delle dinamiche operative, e della crescita criminale dell'associazione e quando alla commissione dei c.d. reati fine si aggiunga la prova di contatti con gli altri sodali o anche solo con uno di questi nella consapevolezza della pluralità dei partecipanti, che dimostri l'adesione al programma ed il contributo al suo sviluppo. 6. La motivazione spiega quali sono gli indici da cui ricava la sussistenza della fattispecie associativa e non si limita affatto, come sostenuto, a riflettere la condotta associativa dal concorso in una pluralità di condotte costituenti lo scopo del sodalizio, ma sottende alla decisione il principio, secondo cui ai fini della configurabilità del delitto di associazione per delinquere finalizzata è sufficiente l'esistenza tra i singoli partecipi di una durevole comunanza di scopo"" (Sez. 3, n. 6871 del 08/07/2016 - dep. 14/02/2017, Bandera e altri, Rv. 269150, in materia di associazione per delinquere finalizzata al traffico di stupefacenti ), indipendentemente dagli scopi dei singoli. Così, la Corte mette in evidenza che il programma criminale e la stabilità dell'organizzazione sono desumibili non solo dalla reiterazione di delitti contro il patrimonio, ma anche dalla modalità organizzativa assunta dal sodalizio criminale. I suoi componenti, infatti, pur residenti in altra regione, dimoravano tutti presso 3 un'abitazione di Bovegno, spostandosi, quando ciò non era possibile, in gruppo, presso una struttura alberghiera. Gli associati disponevano, inoltre, di un capannone ove ricoverare, oltre ai veicoli utilizzati, i beni sottratti, che rivendevano ad una rete di ricettatori. Essi, inoltre, tenevano un vera e propria contabilità, con annotazione delle entrate derivanti dalla vendita degli oggetti rubati e delle uscite, derivanti da spese alimentari, da pedaggi autostradali e dal noleggio di autoveicoli, nonché degli acconti versati dai singoli per provvedervi. Siffatti elementi consentono agevolmente di affermare, come fa la Corte di appello, l'esistenza del pactum sceleris rivolto alla commissione di ua serie indeterminata di reati contro il patrimonio. A ciò il giudice di seconda cura aggiunge che l'assenza di un vertice associativo non è affatto incompatibile con la costituzione di un'associazione per delinquere, che ben può delinearsi anche allorquando le posizioni siano paritarie ed interscambiabili, non essendo necessaria la formazione di una scala gerarchica per il suo funzionamento. Si tratta di un'impostazione che deve essere condivisa, essendo il delitto associativo configurabile, come emerge dalla stessa lettera della legge, anche quando non risulti individuabile un vertice del gruppo (Sez. F, Sentenza n. 50620 del 12/09/2013, Rv. 258385) essendo sufficiente, essendo sufficiente che i modelli di aggregazione tra sodali integrino il minimum organizzativo richiesto per il fine da perseguire. 7. Il motivo è, dunque, manifestamente infondato. 8. Il secondo profilo sollevato con la doglianza è inammissibile, da un lato, perché del tutto generica, dall'altro perché la conferma del giudizio di equivalenza è stata motivata dalla Corte territoriale, facendo riferimento al numero dei delitti ed alla loro gravità, sicché, così come per la misura della pena, ben lontana ed inferiore al medio edittale, essa non può trovare censura in questa sede. 9. All'inammissibilità del ricorso consegue la condanna del ricorrente al pagamento delle spese processuali ed al versamento della somma di euro tremila in favore della cassa delle ammende. P.Q.M. 10. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Così deciso il 24/11/2021 ",8700
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s40@a2021@n45605@tS.clean.pdf,"SENTENZA sul ricorso proposto da: GALLINARO MARCO nato a ROMA il 15/12/1996 avverso la sentenza del 21/10/2020 della CORTE APPELLO di ROMA visti gli atti, il provvedimento impugnato e il ricorso; udita la relazione svolta dal Consigliere MAURA NARDIN; lette le conclusioni del Procuratore generale Penale Sent. Sez. 4   Num. 45605  Anno 2021Presidente: PICCIALLI PATRIZIARelatore: NARDIN MAURAData Udienza: 24/11/2021RITENUTO IN FATTO 1. Con sentenza del 21 ottobre 2021 la Corte di Appello di Roma ha confermato la sentenza del Tribunale di Latina con cui Marco Gallinaro è stato ritenuto responsabile del reato di cui all'art. 73, comma 4 d.P.R. 309/1990 per avere illecitamente detenuto gr. 1,2 lordi di sostanza stupefacente del tipo hashish e gr. 2,00 lordi di sostanza stupefacente del tipo marijuana contenuti in due confezioni di cellophane e gr. 52,7 lordi di sostanza stupefacente del tipo marijuana in un altro involucro, il tutto occultato sulla sua persona. 2. Avverso la sentenza propone ricorso l'imputato, a mezzo del suo difensore, formulando tre motivi di impugnazione. 3. Con il primo motivo fa valere l'inosservanza dell'art. 83 comma 13 d.l. 18/2020 deducendo la nullità della sentenza ex art. 178, comma 1 lett. c) cod. proc. pen.. Rileva: che alla prima udienza del giudizio di appello, in data 22 gennaio 2020, l'imputato, presente, depositava certificazione attestante la cancellazione del suo difensore di fiducia dall'Albo degli avvocati; che l'udienza veniva contestualmente rinviata al 15 aprile 2020; che con comunicazione del 3 febbraio 2020, la Corte di appello informava l'imputato della nomina del difensore d'ufficio, avv.to  Laura Pieroni del foro di Roma; che l'udienza del 15 aprile 2020 veniva rinviata d'ufficio, in forza della normativa emergenziale, alla data del 21 ottobre 2021; che nessun avviso di fissazione di nuova udienza era comunicato al ricorrente; che all'udienza del 21 ottobre 2021, in assenza dell'imputato e del difensore d'ufficio nominato, la causa veniva discussa oralmente, con conferma della sentenza di primo grado. Osserva che l'omessa notifica dell'avviso del rinvio d'ufficio all'imputato implica la nullità dell'intero processo di secondo grado e della sentenza impugnata, per mancata regolare costituzione del rapporto processuale. Invero, l'art. 83, comma 13 d.l. 18/2020 prevede espressamente che le notificazioni e le comunicazioni alle parti -da intendersi parti private- siano eseguite a mezzo PEC al difensore di fiducia, con la conseguenza che, nel caso di mandato fiduciario, la notifica della fissazione di udienza dovrà essere effettuata al solo difensore, il quale avrà l'onere di informare il proprio assistito. Diversamente, quando l'interessato sia difeso d'ufficio, la notificazione dell'avviso di fissazione dovrà avvenire nelle forme ordinarie, ovverosia direttamente al domicilio dichiarato o eletto, adempimento pacificamente mancato nell'ipotesi di specie. 4. Con il secondo motivo lamenta la falsa applicazione dell'art. 73 comma 1 bis lett. a) d.P.R. 309/1990 ed il vizio di motivazione. Ricorda che secondo la lettura offerta dalla giurisprudenza di legittimità la disposizione introdotta con l'art. 4 bis comma 1 lett. c) del d.l. 272/2005 conv. con modificazioni nella I. 49/2006 non contiene elementi di novità rispetto alla disciplina previgente di cui agli artt. 73 e 75 d.P.R. cit. con cui era penalmente sanzionata la detenzione di stupefacenti ad uso non meramente personale, non introducendo la novella né una presunzione relativa, né l'inversione dell'onere della prova circa la destinazione del quantitativo di stupefacente detenuto, ancorché superiore ai limiti massimi indicati dal decreto ministeriale richiamato dalla norma. Ciò implica, nondimeno, che per affermare la penale responsabilità non sia sufficiente il mero superamento dei limiti ponderali, dovendo farsi ricorso ad altri parametri quali, per esempio, la tossicodipendenza, la disponibilità di denaro di provenienza lecita per soddisfare le esigenze di consumo personale, il contesto socio-ambientale, le modalità di presentazione dello stupefacente, circostanze da considerarsi complessivamente al fine di ritenere la personalità o la destinazione a terzi della sostanza. Una simile valutazione nondimeno è mancata, essendosi tenuto conto del mero dato ponderale, senza alcuna valorizzazione dell'assenza di ulteriori elementi, sicché la motivazione deve ritenersi gravemente viziata. 5. Con il terzo motivo si duole della violazione dell'art. 133 cod. pen. e del vizio di motivazione, per non avere la Corte di appello tenuto in considerazione che l'imputato è incensurato e privo di precedenti giudiziari, ciò dovendo indurre il contenimento della pena nel minimo edittale. Conclude per l'annullamento della sentenza impugnata. 6. Con requisitoria scritta, ai sensi dell'art. 23, comma 8 d.l. 137/2020 il Procuratore generale presso la Corte di cassazione ha concluso per l'annullamento con rinvio della sentenza impugnata, in accoglimento del primo motivo di ricorso. CONSIDERATO IN DIRITTO 1. La fondatezza del primo motivo comporta l'assorbimento degli ulteriori motivi. 2. Va, infatti, osservato che la disposizione di cui al comma 13 dell'art. 83 del d.l. 18/2020 stabilisce che: ""Le comunicazioni e le notificazioni relative agli avvisi e ai provvedimenti adottati nei procedimenti penali ai sensi del presente articolo, nonché dell'articolo 10 del decreto-legge 2 marzo 2020, n. 9, sono effettuate attraverso il Sistema di notificazioni e comunicazioni telematiche penali ai sensi dell'articolo 16 del decreto-legge 18 ottobre 2012, n. 179, convertito, con modificazioni, dalla legge 17 dicembre 2012, n. 221, o attraverso sistemi telematici individuati e regolati con provvedimento del Direttore generale dei sistemi informativi e automatizzati del Ministero della giustizia. Mentre il comma 14 prevede che: ""Le comunicazioni e le notificazioni degli avvisi e dei provvedimenti indicati al comma 13 - ovverosia quelli inerenti ai processi penali di cui sia disposta la sospensione ex lege, ai sensi dei commi 1 e 3 del medesimo articolo- agli imputati e alle altre parti sono eseguite mediante invio all'indirizzo 3 di posta elettronica certificata di sistema del difensore di fiducia, ferme restando le notifiche che per legge si effettuano presso il difensore d'ufficio"". 3. La disciplina eccezionale derogatoria delle disposizioni di cui all'art. 148 cod. proc. pen. giustificata dall'emergenza pandemica Covid-19, che estende all'imputato la disciplina di cui all'art. 16, comma 4 d.l. 179/2012, conv con mod. nella I. 221/2011 comporta un'evidente semplificazione degli adempimenti, rivolta a ridurre tutte le attività processuali, non solo di giudici ed avvocati, ma anche del personale amministrativo che deve assicurare materialmente le attività necessarie per la celebrazione del processo. Il legislatore, nondimeno, nel bilanciamento degli interessi in gioco -da un lato le garanzie della piena difesa dell'imputato e delle parti private, dall'altro, quello alla salute di tutti coloro che partecipano o assicurano la celebrazione del giudizio-compie una scelta che limita gli adempimenti al solo invio della comunicazione o della notificazione, a mezzo di posta elettronica certificata, al difensore, anziché anche all'imputato, allorquando si tratti di difensore di fiducia, espressamente prevedendo il mantenimento delle modalità ordinarie nelle ipotesi in cui l'imputato sia difeso da difensore nominato di ufficio. In questo senso, infatti, va intesa il limite posto dall'ultima parte della disposizione di cui al comma 14 dell'art. 83, appena richiamato (""ferme restando le notifiche che per legge si effettuano presso il difensore d'ufficio""). 4. L'opzione normativa trova la sua ragione proprio nel rapporto fiduciario che lega l'imputato al difensore dal medesimo nominato, che consente di limitare, in una situazione straordinaria come quella pandemica, l'informazione processuale- nelle forme della comunicazione o della notificazione-consentendone l'invio ad un indirizzo certo ed elettronico, qual è quello di posta elettronica certificata e ad un soggetto tecnico che rappresenta fiduciariamente l'imputato (o un'altra parte privata) e che per il medesimo può ricevere notizie, trovando, a sua volta, le forme più congrue per comunicarle. L'imputato, infatti, non può essere rintracciato per le comunicazioni o notificazione attraverso un indirizzo di posta elettronica certificata, non essendo tenuto ad averla. E' proprio l'assenza di siffatto obbligo per l'imputato e l'assenza di un rapporto fiduciario con il difensore che per salvaguardare il diritto alla piena conoscenza del processo ed alla piena difesa che impone, nel bilanciamento degli interessi in gioco, il mantenimento delle ordinarie modalità di comunicazione e notificazione nei confronti dell'imputato privo del difensore di fiducia. 5. Ne consegue che anche la comunicazione del rinvio dell'udienza, ai sensi dell'art. 83, comma 1 d.l. 18/2020, a data successiva al 15 aprile 2020, segue il regime introdotto dal comma 14 della medesima disposizione ed impone la comunicazione all'imputato privo di difensore di fiducia secondo le regole ordinarie. 4 6. Proprio in questo senso si è espresso il giudice di legittimità, avuto riguardo alla disposizione di cui all'art. 1 comma 1 del d.l. 8 marzo 2020 n. 11, che disponeva che ""A decorrere dal giorno successivo alla data di entrata in vigore del presente decreto e sino al 22 marzo 2020 le udienze dei procedimenti civili e penali pendenti presso tutti gli uffici giudiziari, con le eccezioni indicate all'articolo 2, comma 2, lettera g), sono rinviate d'ufficio a data successiva al 22 marzo 2020"", la cui ratio è la medesima che informa l'art. 83, comma 1 del d.l. 18/2020. La Suprema Corte ha, infatti, affermato che ""In tema di disciplina emergenziale per la pandemia da Covid-19, in caso di rinvio d'ufficio dell'udienza ai sensi dell'art. 1, comma 1, del d.l. 8 marzo 2020, l'omessa notifica all'imputato dell'avviso di fissazione della nuova udienza integra una nullità di ordine generale a regime intermedio, suscettibile di essere sanata se non dedotta nei termini di cui agli artt. 180 e 182, comma 2, cod. proc. pen. (Sez. 5 - , Sentenza n. 27903 del 09/04/2021, Rv. 28160). 7. Nel caso di specie, il rinvio d'ufficio dell'udienza fissata al 15 aprile 2020, ai sensi dell'art. 83, comma 1 cit., alla data del 21 ottobre 2021, non è stato notificato all'imputato non munito di difensore di fiducia, sicché la sentenza pronunciata nei confronti di Marco Gallinaro è affetta da nullità, non sanata essendo stata dedotta nei termini di cui all'art. 180 cod. proc. pen.. 8. Ne consegue l'annullamento della sentenza impugnata con restituzione degli atti alla Corte di appello di Roma per il giudizio. P.Q.M. Annulla la sentenza impugnata e restituisce gli atti alla Corte di appello di Roma per il giudizio Così deciso il 24/11/2021 Il Con igliere est. Il Presidente Patritt Piccial Maur Nardin ",11025
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211209/snpen@s10@a2021@n45226@tS.clean.pdf,"SENTENZA sul ricorso proposto da: TRIGILA ANGELA nata ad AVOLA il 22/10/1976 avverso l'ordinanza del 03/06/2021 del TRIB. LIBERTA' di CATANIA udita la relazione svolta dal Consigliere FRANCESCO ALIFFI; sentite le conclusioni del PG MARCO DALL'OLIO che ha chiesto il rigetto del ricorso. udito il difensore, avvocato VIANELLO ACCORRETTI VALERIO del foro di ROMA ha concluso insistendo nell'accoglimento del ricorso. RITENUTO IN FATTO 1. Con l'ordinanza in epigrafe il Tribunale di Catania, adito quale giudice del riesame, ha confermato l'ordinanza di custodia cautelare in carcere emessa il 30 aprile 2021 nei confronti di Trigila Angela per il reato di partecipazione all'associazione mafiosa denominata ""clan Triglia"". I giudici della cautela ritenevano adeguatamente dimostrato, a livello di gravità indiziaria, la perduranza e l'operatività del sodalizio mafioso denominato ""clan Trigila"" nel periodo oggetto di contestazione, dal gennaio 2017 all'agosto 2018, nonché il contribuito partecipativo offerto dalla Trigila, sulla scorta delle Penale Sent. Sez. 1   Num. 45226  Anno 2021Presidente: ZAZA CARLORelatore: ALIFFI FRANCESCOData Udienza: 24/11/2021evidenze investigative costituite principalmente da numerose conversazioni intercettate in ambientale durante i colloqui tra Triglia Antonio Giuseppe, capo storico del clan detenuto in regime penitenziario speciale, ed i suoi familiari, tra cui il nipote Monaco Angelo. In risposta alle doglianze difensive, il Tribunale ha evidenziato che le conversazioni utilizzate a fini accusatori, nonostante il ricorso ad un linguaggio criptico, attinente al settore lavorativo cui erano dediti i componenti della famiglia Trigila (la pastorizia), contenevano chiari riferimenti a questioni associative e alla gestione delle attività illecite. 1.1. In dettaglio, sono state indicate come sintomatiche della sussistenza del sodalizio e del contributo di Trigila Angela al raggiungimento degli scopi sociali i seguenti dialoghi. Conversazione del 24 ottobre 2017. Parlando con la moglie, Bianca Nunziatina, ed il nipote, Monaco Angelo, Triglia Antonio Giuseppe: - ricorda la necessità di rispettare le gerarchie nello svolgimento dell'attività illecita; - auspica l'uscita dal carcere del figlio Trigila Giuseppe, classe 1974, l'unico in grado di prendere le redini e consentire al gruppo di superare le difficoltà che stava incontrando; - invita il Monaco a rapportarsi con altro esponente del clan, il cugino Triglia Giuseppe, classe 1978, per esternargli alcune indicazioni; - commenta negativamente le iniziative assunte dal fratello Carmelo in merito alla distribuzione dei proventi illeciti perché contrastanti con quelle date dal figlio Giuseppe, l'unico abilitato a dare direttive nel settore anche se detenuto; - invita il nipote, che prontamente accetta, ad affiancare, a partire dal momento in cui fosse arrivato il necessario assenso di Triglia Giuseppe, Albergo Waldker Domenico, indicato con l'appellativo di ""veterinario"", nella gestione di alcune attività di interesse del sodalizio; - ordina al Monaco di andare a cercare uno dei debitori dell'associato Crispino Giuseppe per intimargli di provvedere al pagamento di almeno una parte del debito. Conversazione dl 12 dicembre 2017 - Monaco Angelo informa il nonno dell'iniziativa intrapresa dai cugini di aprire un attività economica potenzialmente concorrente con quella controllata dallo zio Triglia Giuseppe classe 1974, provocando le ire di quest'ultimo. - Triglia Antonio Giuseppe informa la moglie del contenuto di una lettera ricevuta dal figlio Giuseppe contenente un dettagliato resoconto sull'attività che Albergo Waldker aveva espletato per suo conto di carattere, se non estorsivo, quanto meno sintomatica dell'infiltrazione in attività commerciali di terzi. 2 Conversazione del 13 marzo 2018. - Bianca Nunziatina riferisce al marito che il nipote Angelo aveva invaso con gli animali un terreno per contrastare il rifiuto oppostogli dal proprietario di cederne una parte per incrementare le somme percepite dal sodalizio a titolo di contributi europei per i fondi destinati a pascolo. - Il Triglia e la moglie si lamentano del minor afflusso di denaro da parte di Caruso Giuseppe e della possibilità di coinvolgere, previo assenso di Triglia Giuseppe che andava interpellato con lettera o per il tramite della moglie, Massa Carlo, il quale già in passato aveva collaborato con loro, per destinarlo ad un settore diverso da quello affidato a Caruso Giuseppe, sotto la supervisione di Albergo. Conversazione del 26 giugno 2018. - Trigila Antonio Giuseppe invita il nipote a dichiararsi apertamente come uno dei «Pinnintula» ripudiando il padre che in passato aveva reso dichiarazioni accusatorie quale collaboratore di giustizia. Conversazione del 10 luglio 2018. - Triglia Antonio Giuseppe e la figlia Angela, dopo avere discusso di guadagni, riferiti espressamente alle ""pecore"", ma commisurati con le unità di misura utilizzate per determinare l'estensione dei terreni, commentano le difficoltà insorte dopo l'arresto dell'affilato, Crispino Giuseppe, addetto alla raccolta del denaro provento delle attività illecite e alla sua distribuzione agli affilati. - Triglia Antonio Giuseppe, per risolvere il momento di criticità determinato dall'atteggiamento di Caruso Giuseppe detto ""u caliddu"", che non stava rispettando gli accordi trattenendo per sé i profitti conseguiti con l'attività di autotrasporto gestita per conto del clan così da decurtare le somme destinate agli affiliati, ordina alla figlia di prendere in mano la situazione fino alla rimessione in libertà del fratello Giuseppe e le impartisce precise indicazioni dal chiaro contenuto vincolante. Deve recarsi, in questa nuova veste, dal Caruso, insieme con Monaco Angelo, per comunicargli che da quel momento in poi sarebbe stata lei, su ordine del padre, ad occuparsi dei conti. Nei caso in cui il Caruso avesse tergiversato, il Monaco doveva prontamente reagire schiaffeggiandolo e intimandogli, perentoriamente anche mostrandogli un laccio, di abbandonare l'attività che sarebbe stata affidata ad un'altra persona di fiducia. - Trigila Antonio Giuseppe ordina alla figlia di ridurre, in ogni caso, lo stipendio percepito dal Caruso. - Trigila Angela, avvicinatasi al padre in modo da parlargli all'orecchio, lo informa di essere stata contattata dal titolare di un'agenzia di Avola che si era lamentato di non avere più ricevuto adeguata protezione da quando il capo indiscusso era stato arrestato. 3 2. Avverso la pronunzia Triglia Angela, per il tramite del difensore di fiducia, ha proposto ricorso, sviluppando due motivi di seguito enunciati nei limiti strettamente necessari per la motivazione ex art. 173 disp. att. cod. proc. pen. 2.1. Con il primo si denuncia violazione ed erronea applicazione dell'art. 416- bis cod. pen. in relazione ai criteri di cui agli artt. 192 e 273 cod. proc. pen. nonché vizio di motivazione. Le considerazioni del Tribunale non sono idonee a supportare la contestazione del reato associativo sia perché delineano in modo assertivo le condotte dinamiche poste in essere dall'indagata sia perché non superano le contraddizioni e debolezze esposte dalla difesa. In particolare non è stato considerato che Trigila Angela: - ha partecipato ad un unico incontro con il padre ritenuto rilevante ai fini accusatori, per di più nel luglio 2018, quindi solo alla fine dell'epoca di durata dell'associazione contestata dal gennaio 2017 all'agosto 2018; - nei precedenti incontri con il padre, ha sempre trattato di argomenti leciti limitatosi ad ascoltare le richieste esternatele dal genitore, senza riferire alcunché interpretabile come conferma della sua affiliazione né della consumazione di condotte di gestione del gruppo; - non è mai stata attinta dalle molteplici indagini che hanno interessato le associazioni mafiose operanti nel territorio siracusano. Non è stata verificata la coerenza dell'interpretazione attribuita al dialogo con le ulteriori risultanze investigative sul presupposto, rimasto indimostrato, secondo cui non poteva realmente avere ad oggetto questioni legate all'attività della pastorizia, ma esclusivamente questioni illecite attraverso il ricorso ad un linguaggio criptico. Non sono state indicate gli elementi indiziari concreti che hanno portato il Tribunale a ritenere che la ricorrente abbia preso parte ai piani criminali della consorteria sicché rimane fondato il dubbio che la stessa si sia limitata ad agire nell'alveo dei rapporti familiari aderendo, al limite, solo moralmente al sodalizio senza apportarvi alcun contributo. 2.2. Con il secondo motivo denunzia violazione ed erronea applicazione degli artt. 274 e 275 cod. proc. pen. nonché vizio di motivazione dell'apparato argomentativo posto a sostegno delle esigenze cautelari. Il pericolo di reiterazione delle condotte criminose e la necessità di fronteggiarlo con la misura carceraria non è stato desunto da elementi concreti ed attuali, ma solo valorizzando la presunzione di cui all'art. 275, comma 3, cod. proc. pen., operante solo in tema di gravità delle esigenze cautelari, ed il ruolo che la Trigila avrebbe potuto svolgere in futuro all'interno del sodalizio sulla scorta di un'unica conversazione. Non sono stati invece adeguatamente valutati gli elementi 4 favorevoli come lo stato di detenzione dell'unico soggetto con cui si è rapportata la ricorrente, ossa il padre Trigila Antonio, la condizione di incensurata, la giovane età, l'essere madre di due figli minori, di cui la più piccola affetta da diabete. Non sono stati indicati, così come richiesto alla più recente giurisprudenza di legittimità, elementi specifici sul probabile verificarsi di condizioni analoghe e quelle che hanno originato l'ipotesi delittuosa contestata. CONSIDERATO IN DIRITTO 1. Osserva il Collegio che il ricorso non supera il preventivo vaglio di ammissibilità. 2. Il primo motivo, relativo alla gravità della provvista indiziaria, è incentrato sulla contestazione del significato attribuito ai dialoghi intercettati ed in particolare alla conversazione del 10 luglio 2018 e sull'assenza di riscontri alla condotta partecipativa desunta dalle dichiarazioni captate, a tutto concedere dimostrative della sua adesione morale al sodalizio, cui non è, però, seguito alcun contributo utile a rafforzare il vincolo sociale nei termini richiesti dalla fattispecie incriminatrice contestata. Si tratta di censure in larga parte non consentite nel giudizio di legittimità, perché si risolvono nel sollecitazione di nuovi apprezzamenti di merito da sovrapporre a quelli, non manifestamente illogici, dei giudici del merito cautelare, e nel resto manifestamente infondate. 2.1. Plausibile è l'iter argomentativo che l'ordinanza impugnata ha posto a fondamento della interpretazione del linguaggio adoperato dai soggetti intercettati (pagg. da 2 a 5). E' stato, infatti, ritenuto criptico ed allusivo all'attività illecita del sodalizio solo laddove l'uso di parole formalmente riferite all'attività della pastorizia, tradizionalmente svolta da tutti i componenti della famiglia Trigila, rendeva i dialoghi privi di senso logico compiuto. Per di più, in molti casi all'interno del dialogo non comprensibile erano inseriti da uno degli interlocutori o da entrambi riferimenti espliciti all'attività illecita di interesse dell'intero sodalizio. Non vi è, dunque, spazio per il sindacato di legittimità costituendo l'interpretazione del linguaggio adoperato dai soggetti intercettati questione di fatto, rimessa alla valutazione del giudice di merito che, nel caso in esame, risulta priva di vizi logici anche in ragione delle massime di esperienza consolidate che sono state applicate (Sez. U, n. 22741 del 26/02/2015, Sebbar, Rv. 263715-01). Peraltro, la ricorrente non ha indicato come il supposto rifermento dell'intera conversazione del 10 luglio 2018 a problematiche relative alla pastorizia sia compatibile con la contestuale narrazione di fatti e situazioni che nulla a che 5 vedere con tale attività (il ruolo di Caruso Giuseppe e la necessità di intimidirlo, la divisione e decurtazione di somme da destinare ai ragazzi e così via). 2.2. Quanto all'assenza di riscontri esterni, va ricordato che le dichiarazioni a contenuto accusatorio captate ai sensi degli artt. 266 e seg. cod. proc. pen. non sono equiparabili alla chiamata in correità, anche quando ai dialoghi di interesse non abbia partecipato il soggetto nei cui confronti sono utilizzate, sicché esse costituiscono fonte di prova diretta soggetta al generale criterio valutativo del libero convincimento razionalmente motivato, previsto dall'art. 192 comma primo, cod. proc. pen. La loro valutazione non è, quindi, soggetta ai canoni di cui all'art. 192, comma terzo, cod. proc. pen. e non vi è necessità di reperire riscontri esterni ma il contenuto di ogni conversazione deve essere attentamente interpretato sul piano logico e valutato su quello probatorio richiedendo la loro utilizzazione in chiave accusatoria non solo che i fatti e le circostanze oggetto di commento siano chiari e che gli interlocutori ne parlino seriamente senza avere ragioni plausibili di riferire il falso (Sez. 6 , n. 5224 del 02/10/2019 dep. 2020, Acampa, Rv. 278611 - 02; Sez. 6, n. 8211 del 11/02/2016, Ferrante, Rv. 266509 - 01; Sez. 5, n. 4572 del 17/07/2015, dep. 2016, Ambroggio, Rv. 265747 - 01; Sez. 1, n. 37588 del 18/06/2014, Ammaniera Rv. 260842). Nel caso in verifica l'assenza di riscontri è efficacemente compensata, sul piano della credibilità intrinseca ed estrinseca, come rilevato dal Tribunale, dalla particolare confidenza esistente tra gli interlocutori, legati da vincoli familiari e privi di qualunque interesse a riferire circostanze false o a pendere impegni con la riserva mentale di non mantenerli. 3. Nell'individuare la condotta partecipativa di Trigila Angela, il Tribunale ha fatto riferimento ad elementi fattuali specifici, sia pure desunti da un'unica conversazione, di cui l'odierna ricorrente è stata diretto protagonista, valorizzando non soltanto gli ordini e le direttive impartitile da Trigila Antonio Giuseppe, nella sua qualità di capo detenuto, ma anche l'incondizionata disponibilità offerta dalla ricorrente ad eseguirli, anche attivandosi nei confronti di altri associati (pagg. da 843). In particolare, la Trigila, oltre ad essere a conoscenza delle dinamiche associative al punto da informare dettagliatamente il padre, il quale, proprio in base alle informazioni ricevute, aveva adottato le conseguenziali determinazioni nella sua qualità di capo indiscusso del sodalizio, ha accettato di assumere, provvisoriamente in attesa della scarcerazione del fratello, un ruolo di maggiore responsabilità rispetto a quello ricoperto fino a quel momento, occupandosi della gestione degli introiti provenienti dall'attività di autotrasporto e della loro spartizione tra gli affiliati, al fine di superare una situazione di temporanea criticità sostituendo, Caruso Giuseppe, associato che non si era dimostrato idoneo, anche 6 con il ricorso diretto a minacce tipiche delle relazioni tra appartenenti ad una organizzazione di stampo mafioso. La condotta della Trigila, cosi ricostruita, presenta tutte le caratteristiche richieste dalla giurisprudenza di legittimità per essere qualificata come partecipazione all'associazione di tipo mafioso. L'indagata, infatti, non solo è entrata a far parte stabilmente della struttura organizzativa dell'associazione, aderendovi anche sul piano soggettivo, ma vi ha apportato un contributo concreto idoneo al perseguimento dei comuni fini criminosi degli associati (Sez. U, n. 36958 del 27/05/2021, Modaffari Rv. 281889 - 01; Sez. U, n. 33748 del 12/07/2005, Mannino, Rv. 231670 - 01). 3. Il secondo motivo, relativo alle esigenze cautelari, è manifestamente infondato Sia che si ritenga, come il Tribunale, che l'art. 275, comma 3, cod. proc. pen. preveda, nel caso di gravi indizi di colpevolezza in ordine al reato di cui all'art. 416-bis cod. pen, una presunzione non solo di adeguatezza della custodia cautelare in carcere ma anche dell'attualità e concretezza del pericolo di cui all'art. 274, lett. c), cod. proc. pen., salvo la prova del recesso dell'indagato dall'associazione o dell'esaurimento dell'attività associativa, (così, tra le altre, Sez. 2, n. 7260 del 27/11/2019, dep. 2020, Tronnbacca, Rv. 278569; Sez. 5, n. 35848 del 11/06/2018, Trifirò, Rv. 273631; Sez. 2, n. 19283 del 03/02/2017, Cocciolo, Rv. 270062) sia che si ritenga che tale presunzione abbia carattere relativo, imponendo, pertanto, al giudice di motivare puntualmente, su impulso di parte o d'ufficio, in ordine alla rilevanza del tempo trascorso sull'esistenza e sull'attualità delle esigenze cautelari, a prescindere dalla dissociazione dell'indagato dal sodalizio criminale (in questo senso, tra le molte, Sez. 5, n. 31614 del 13/10/2020, Lo Russo, Rv. 279720; Sez. 3, n. 6284 del 16/01/2019, Pianta, Rv. 274861; Sez. 6, n. 25517 del 11/05/2017, Fazio, Rv. 270342; Sez. 6, n. 20304 del 30/03/2017, Sinesi, Rv. 269957), l'ordinanza impugnata è priva dei denunziati profili di criticità. Infatti, il Tribunale nel ritenere sussistente il pericolo di reiterazione delle condotte delittuose, ha rilevato come, in disparte della presunzione, depongono per la sua attualità e concretezza non solo la perduranza nel tempo dell'associazione, operativa da oltre un trentennio senza soluzione di continuità, sempre sotto la guida di Trigila Giuseppe Antonio nonostante la risalente sottoposizione di quest'ultimo al regime detentivo speciale di cui all'art. 41-bis Ord. pen., ma anche la forza del legame dell'odierna ricorrente con l'associazione talmente elevato, anche in ragione dei vincoli di sangue, da determinare il genitore ad affidarle un ruolo decisivo per garantire, in un dato momento storico, la stabilità e la continuità dell'organizzazione. Né in senso contrario depongono le allegazioni difensive asseritamente indicative di un possibile reale allontanamento della ricorrente dai 7 r.3 o o coe C=t contesti criminali nei quali era maturata la commissione del reato associativo. D'altra parte, né la giovane età del ricorrente né la condizione di incensurata avevano avuto alcuna deterrenza al mantenimento del vincolo sociale. 4. Alla inammissibilità del ricorso consegue la condanna del ricorrente al pagamento delle spese processuali e, in assenza di ipotesi di esonero, al versamento della somma di euro tremila, giudicata equa, in favore della Cassa delle ammende. Vanno eseguiti, a cura della cancelleria, gli adempimenti di cui all'art. 94, comma 1-ter, disp. att. cod. proc. pen. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Manda alla cancelleria per gli adempimenti di cui all'art. 94, comma I-ter, disp. att. cod. proc. pen. Così deciso, in Roma il 24 novembre 2021. ",18919
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211209/snpen@s10@a2021@n45225@tS.clean.pdf,"SENTENZA sul ricorso proposto da: TRIGILA GIUSEPPE nato a NOTO il 13/01/1974 avverso l'ordinanza del 03/06/2021 del TRIB. LIBERTA di CATANIA udita la relazione svolta dal Consigliere FRANCESCO ALIFFI; sentite le conclusioni del PG MARCO DALL'OLIO che ha chiesto il rigetto del ricorso. udito il difensore, avvocato VIANELLO ACCORRETTI VALERIO del foro di ROMA ha concluso insistendo nell'accoglimento del ricorso. RITENUTO IN FATTO 1. Con l'ordinanza in epigrafe il Tribunale di Catania, adito quale giudice del riesame, ha confermato l'ordinanza di custodia cautelare in carcere emessa il 30 aprile 2021 nei confronti di Trigila Giuseppe per il reato di partecipazione all'associazione mafiosa, denominata ""clan Trigila"". Per i giudici della cautela, risultano adeguatamente dimostrate, a livello di gravità indiziaria, la perduranza e l'operatività del sodalizio mafioso denominato ""clan Trigila"" nel periodo oggetto di contestazione, dal gennaio 2017 all'agosto 2018, nonché il contribuito partecipativo offerto dal Trigila, sulla scorta delle Penale Sent. Sez. 1   Num. 45225  Anno 2021Presidente: ZAZA CARLORelatore: ALIFFI FRANCESCOData Udienza: 24/11/2021evidenze investigative costituite principalmente da numerose conversazioni intercettate in ambientale durante i colloqui tra Trigila Antonio Giuseppe, capo storico del clan detenuto in regime penitenziario speciale, ed i suoi familiari, tra culli nipote Monaco Angelo, la figlia Trigila Angela e la moglie Bianca Nunziatina. In risposta alle doglianze difensive, il Tribunale ha evidenziato che le conversazioni utilizzate a fini accusatori, nonostante il ricorso ad un linguaggio criptico, attinente al settore lavorativo cui erano dediti i componenti della famiglia Trigila (la pastorizia), contengono chiari riferimenti a questioni associative e alla gestione delle attività illecite, oltre che alla condotta partecipativa di Trigila Giuseppe 1.1. In dettaglio, sono state indicate come sintomatiche della sussistenza del sodalizio e del contributo di Trigila Giuseppe, classe 1974, al raggiungimento degli scopi sociali i seguenti dialoghi. Conversazione del 24 ottobre 2017. Parlando con la moglie, Bianca Nunziatina, ed il nipote, Monaco Angelo, Trigila Antonio Giuseppe: - ricorda la necessità di rispettare le gerarchie nello svolgimento dell'attività illecita ed in particolare il ruolo verticistico di Trigila Giuseppe, classe 1974; - auspica l'uscita dal carcere del figlio, Trigila Giuseppe, classe 1974, l'unico in grado di prendere le redini e consentire al gruppo di superare le difficoltà che stava incontrando; - invita il Monaco a rapportarsi con altro esponente del clan, il cugino Trigila Giuseppe, classe 1978, per esternargli alcune indicazioni; - commenta negativamente le iniziative assunte dal fratello Carmelo in merito alla distribuzione dei proventi illeciti perché contrastanti con quelle date dal figlio Giuseppe, l'unico abilitato a dare direttive nel settore anche se detenuto; - invita il nipote, che prontamente accetta, ad affiancare, a partire dal momento in cui fosse arrivato il necessario assenso di Trigila Giuseppe, Albergo Waldker Domenico, indicato con l'appellativo di ""veterinario"", nella gestione di alcune attività di interesse del sodalizio; - ordina al Monaco di andare a cercare uno dei debitori dell'associato Crispino Giuseppe per intimargli di provvedere al pagamento di almeno una parte del debito. Conversazione di 12 dicembre 2017. - Monaco Angelo informa il nonno dell'iniziativa intrapresa dai cugini di aprire un attività economica potenzialmente concorrente con quella controllata dallo zio Trigila Giuseppe classe 1974, provocando le ire di quest'ultimo. - Trigila Antonio Giuseppe informa la moglie del contenuto di una lettera ricevuta dal figlio Giuseppe contenente un dettagliato resoconto sull'attività che 2 Albergo Waldker aveva espletato per suo conto di carattere, se non estorsivo, quanto meno sintomatica dell'infiltrazione in attività commerciali di terzi. Conversazione del 13 marzo 2018. - Bianca Nunziatina riferisce al marito che il nipote Angelo aveva invaso con gli animali un terreno per contrastare il rifiuto oppostogli dal proprietario di cederne una parte per incrementare le somme percepite dal sodalizio a titolo di contributi europei per i fondi destinati a pascolo. - Il Triglia e la moglie si lamentano del minor afflusso di denaro da parte di Caruso Giuseppe e della possibilità di coinvolgere, previo assenso di Trigila Giuseppe che andava interpellato con lettera o per il tramite della moglie, Massa Carlo, il quale già in passato aveva collaborato con loro, per destinarlo ad un settore diverso da quello affidato a Caruso Giuseppe, sotto la supervisione di Albergo. Conversazione del 26 giugno 2018. - Trigila Antonio Giuseppe invita il nipote a dichiararsi apertamente come uno dei «Pinnintula» ripudiando il padre che in passato aveva reso dichiarazioni accusatorie quale collaboratore di giustizia. Conversazione del 10 luglio 2018. - Trigila Antonio Giuseppe e la figlia Angela, dopo avere discusso di guadagni, riferiti espressamente alle ""pecore"", ma commisurati con le unità di misura utilizzate per determinare l'estensione dei terreni, commentano le difficoltà insorte dopo l'arresto dell'affilato, Crispino Giuseppe, addetto alla raccolta del denaro provento delle attività illecite e alla sua distribuzione agli affilati. - Trigila Antonio Giuseppe, per risolvere il momento di criticità determinato dall'atteggiamento di Caruso Giuseppe detto ""u caliddu"", che non stava rispettando gli accordi trattenendo per sé i profitti conseguiti con l'attività di autotrasporto gestita per conto del clan così da decurtare le somme destinate agli affiliati, ordina alla figlia di prendere in mano la situazione fino alla rimessione in libertà del fratello Giuseppe e le impartisce precise indicazidni dal chiaro contenuto vincolante. Deve recarsi, in questa nuova veste, dal Caruso, insieme con Monaco Angelo, per comunicargli che da quel momento in poi sarebbe stata lei, su ordine del padre, ad occuparsi dei conti. Nel caso in cui il Caruso avesse tergiversato, il Monaco doveva prontamente reagire schiaffeggiandolo e intimandogli, perentoriamente anche mostrandogli un laccio, di abbandonare l'attività che sarebbe stata affidata ad un'altra persona di fiducia. - Triglia Antonio Giuseppe ordina alla figlia di ridurre, in ogni caso, lo stipendio percepito dal Caruso. - Trigila Angela, avvicinatasi al padre in modo da parlargli all'orecchio, lo informa di essere stata contattata dal titolare di un'agenzia di Avola che si era 3 lamentato di non avere più ricevuto adeguata protezione da quando il capo indiscusso era stato arrestato. 2. Avverso la pronunzia Trigila Giuseppe, per il tramite dei difensori di fiducia, ha proposto ricorso, sviluppando due motivi, di seguito enunciati nei limiti strettamente necessari per la motivazione ex art. 173 disp. att. cod. proc. pen. 2.1.Con il primo si denuncia violazione ed erronea applicazione dell'art. 416- bis cod. pen. in relazione ai criteri di cui agli artt. 192 e 273 cod. proc. pen. nonché vizio di motivazione. L'ordinanza impugnata ha illegittimamente ritenuto sussistente la gravità indiziaria nonostante il mancato svolgimento di attività investigative e di controllo dirette nei confronti di Trigila Giuseppe in grado di avvalorare la tesi della sua partecipazione al sodalizio mafioso con il ruolo di capo -promotore. Tale carenza è particolarmente grave perché il Trigila, nel periodo oggetto di osservazione, dal gennaio 2017 all'agosto 2018, è stato ininterrottamente detenuto, con eccezione di alcuni permessi premio dal mese di aprile 2018 prodromici all'ammissione al regime di semilibertà nel 2019, mentre le emergenze investigative a suo carico sono costituite da conversazioni intercorse tra terzi e più precisamente da frasi pronunciate da suo padre prive di riscontro sul carattere illecito dei fatti commentati e financo della loro verità storica. Nonostante l'ampio spettro degli strumenti utilizzabili per accertare i presunti stratagemmi con cui il Trigila è riuscito a mettersi in contato con il padre detenuto in regime di 41-bis Ord. pen. non ne è stato adoperato alcuno: né il sequestro della corrispondenza né la perquisizione della cella né l'intercettazione dei colloqui coi familiari. Non è stato preso in esame il memoriale inviato alla DDA, sin dall'inizio della semilibertà, in cui il Trigila ha espresso la sua intenzione di recidere i legami con il passato criminale, allontanandosi dalle dinamiche associative tanto da stabilirsi in provincia di Macerata. Siffatte lacune non possono essere colmate con il richiamo al principio giurisprudenziale che esclude l'applicabilità dell'art. 192, comma 3, cod. proc. pen. alle dichiarazioni accusatorie contenute nelle intercettazioni ambientali. E' comunque necessario verificare se le conversazioni abbiano un contenuto coerente rispetto a quanto emerso nelle indagini senza ricorrere a ragionamenti suggestivi. Il criterio interpretativo di tutti i dialoghi, costituto dal ricorso ad un linguaggio criptico attinente alla pastorizia, presenta criticità logiche. Oltre a non avere esaminato le questioni poste dalla difesa sulla reale identità dei soggetti citati nelle conversazioni, l'ordinanza è incorsa in una insanabile contraddizione laddove ha interpretato alcuni dialoghi come effettivamente riferiti all'attività economica lecita della pastorizia, nonostante la premessa inziale, espressa per di più in termini 4 perentori, secondo la quale gli interlocutori utilizzavano i termini relativi a detta attività solo al fine di rendere incomprensibili i dialoghi. Non sono state chiarite le ragioni della rilevanza penale della condotta attribuita al ricorrente sulla scorta delle singole conversazioni. La conversazione del 24 ottobre 2017, a prescindere dalla difficoltà di identificare con certezza le persone a vario titolo coinvolte, non assume il valore di grave indizio non essendo stato possibile individuare con certezza l'oggetto del dialogo in cui si risulta inserita la considerazione sul ruolo associativo di Triglia Giuseppe, classe 1974. In particolare, il contrasto tra Monaco Angelo e Triglia Giuseppe, classe 1978, può essere riferito all'attività economica lecita. Né in senso contrario può argomentarsi dall'entità delle somme di denaro oggetto di discussione di valore modesto, tremila euro, considerato il numero di familiari coinvolti. Quanto agli ordini che il Trigila avrebbe dato dall'interno del carcere agli associati in libertà e all'assenso che avrebbe dovuto dare allo svolgimento in comune di una imprecisata attività da parte di Monaco Angelo e di Albergo Waldker non hanno alcuna rilevanza posto che l'assenza di elementi investigativi a supporto non hanno consentito di accertare il carattere illecito dell'attività interessata ed hanno, addirittura, determinato il rigetto della misura chiesta a carico dell'Albergo. Meramente assertivo è il commento sul contenuto della conversazione del 12 dicembre 2017 non essendo stati precisati né gli elementi che consentono di ritenere controllata da Trigila Giuseppe classe 1974 l'attività imprenditoriale danneggiata dalla decisione di Trigila Giuseppe, classe 1978, e Triglia Angela di aprire un'impresa occorrente né la riferibilità alla consorteria delle attività economiche coinvolte né infine il tipo di attività illecita nel corso del quale l'Albergo, per come asseritamente riferito da Trigila Giuseppe al padre e alla madre, avrebbe conseguito utilità economiche da una donna nell'interesse del clan. Nell'esaminare la conversazione del 13 marzo 2018, Il Tribunale non si è curato di affrontare le questioni sollevate dalla difesa inerenti la natura lecita dell'operazione di acquisizione dei terreni destinati a pascolo ai fini dell'accesso alle sovvenzioni dell'Unione europea, anche con riferimento al coinvolgimento di Massa Carlo. Nell'analisi dei contatti tra i soggetti monitorata il Tribunale, disattendendo la giurisprudenza di legittimità richiamata, ha finito per confondere la mera frequentazione, per di più tra persone legate da vincoli di parentela e dediti alla medesima attività economica lecita, con l'intraneità e la messa a disposizione per la consumazione di una sere indefinita di reati che deve necessariamente riguardare i fini associativi e non il supporto ad un singolo esponente, per quanto con ruolo di vertice. 5 2.2. Con il secondo motivo denunzia violazione ed erronea applicazione dell'art. 416-bis, comma 2, cod. pen. e vizio di motivazione. Il ruolo apicale di Trigila Giuseppe è stato affermato senza specificare le condotte di direzione e controllo del gruppo poste in essere dal Trigila in stato di detenzione e senza prendere me esame le plurime allegazioni di segno contrario dedotte alla difesa sul distacco della realtà associativa. Non è stata approfondita l'esigenza in capo al Trigila di una autonoma decisionale e deliberativa ed anzi il Tribunale ha ritenuto accertato che in caso di contrasto tra le sue direttive e quelle del padre a prevalere erano queste ultime. CONSIDERATO IN DIRITTO 1. Entrambi i motivi, relativi alla provvista indiziaria, che possono essere trattati congiuntamente, stante la connessione logica delle questioni poste, non superano il preventivo vaglio di ammissibilità. 2. Le censure sono incentrate sulla contestazione del significato attribuito ai dialoghi intercettati e sull'assenza di riscontri alla condotta partecipativa desunta dalle dichiarazioni captate, a tutto concedere dimostrative dell'intenzione di Triglia Antonio Giuseppe di coinvolgere il figlio nelle attività del clan, ma priva di riferimenti all'avvenuta accettazione delle proposte da parte dell'odierno ricorrente il quale nel periodo di riferimento si trovava o detenuto o lontano dal territorio controllato dal clan in esecuzione di una scelta, comunicata all'autorità giudiziaria, di recidere ogni legame con il sodalizio mafioso. Si tratta di profili di criticità non sindacabili nel giudizio di legittimità laddove denunciano vizi motivazionali, perché si risolvono nella sollecitazione di nuovi apprezzamenti di merito da sovrapporre a quelli, non manifestamente illogici, dei giudici del merito cautelare, e nel resto manifestamente infondati. 2.1. Plausibile è l'iter argomentativo che l'ordinanza impugnata ha posto a fondamento della interpretazione del linguaggio adoperato dai soggetti intercettati (pagg. da 3 a 7). E' stato, infatti, ritenuto criptico ed allusivo all'attività illecita del sodalizio solo laddove l'uso di parole formalmente riferite all'attività della pastorizia, tradizionalmente svolta da tutti i componenti della famiglia Trigila, rendeva i dialoghi privi di senso logico compiuto. Per di più, in molti casi all'interno del dialogo non comprensibile erano inseriti da uno degli interlocutori o da entrambi riferimenti espliciti all'attività illecita di interesse dell'intero sodalizio. Non vi è, dunque, spazio per il sindacato di legittimità costituendo l'interpretazione del linguaggio adoperato dai soggetti intercettati questione di fatto, rimessa alla valutazione del giudice di merito che, nel caso in esame, risulta priva di vizi logici anche in' ragione delle massime di esperienza consolidate che 6 sono state applicate (Sez. U, n. 22741 del 26/02/2015, Sebbar, Rv. 263715-01). Peraltro, il ricorrente non ha indicato in modo specifico quali siano i dialoghi che, a causa del supposto fraintendimento del linguaggio, abbiano inciso negativamente sulla provvista indiziaria a suo carico. 2.2. Quanto all'assenza di riscontri esterni, va ricordato che le dichiarazioni a contenuto accusatorio captate ai sensi degli artt. 266 e seg. cod. proc. peri. non sono equiparabili alla chiamata in correità, anche quando ai dialoghi di interesse non abbia, come nel caso in esame, partecipato il soggetto nei cui confronti sono utilizzate, sicché esse costituiscono fonte di prova diretta soggetta al generale criterio valutativo del libero convincimento razionalmente motivato, previsto dall'art. 192 comma primo, cod. proc. pen. La loro valutazione non è, quindi, soggetta ai canoni di cui all'art. 192, comma terzo, cod. proc. pen. e non vi è necessità di reperire riscontri esterni ma il contenuto di ogni conversazione deve essere attentamente interpretato sul piano logico e valutato su quello probatorio richiedendo la loro utilizzazione in chiave accusatoria non solo che i fatti e le circostanze oggetto di commento siano chiari e che gli interlocutori ne parlino seriamente senza avere ragioni plausibili di riferire il falso (Sez. 6 , n. 5224 del 02/10/2019 dep. 2020, Acampa, Rv. 278611 - 02; Sez. 6, n. 8211 del 11/02/2016, Ferrante, Rv. 266509 - 01; Sez. 5, n. 4572 del 17/07/2015, dep. 2016, Ambroggio, Rv. 265747 - 01; Sez. 1, n. 37588 del 18/06/2014, Ammaniera Rv. 260842). Nel caso in verifica l'assenza di riscontri è efficacemente compensata, sul piano della credibilità intrinseca ed estrinseca, come rilevato dal Tribunale, dalla particolare confidenza esistente tra gli interlocutori, legati da vincoli familiari e privi di qualunque interesse a riferire circostanze false o a pendere impegni con la riserva mentale di non mantenerli. 2.3. Con argometazioni plausibili, il Tribunale ha escluso che l'odierno ricorrente, in ragione dello stato di detenzione e della lontananza dal territorio controllato dal clan, si sia disinteressato delle attività del sodalizio cui hanno fatto riferimento i suoi familiari, coinvolgendolo espressamente, e sia, pertanto, rimasto estraneo alla vita associativa come comunicato all'autorità giudiziaria, sia pure in epoca successiva al periodo oggetto di contestazione. Risulta, infatti, da plurime conversazioni che Trigila Giuseppe è rimasto in costante rapporto con il padre, il quale non solo ritiene la sua imminente scarcerazione un evento in grado di risollevare le sorti del clan, ma lo addita ripetutamente ai suoi interlocutori come un affiliato, per il ruolo verticistico, dotato di un potere decisionale così elevato da prevalere su altri esponenti di spicco, come Trigila Carmelo, e da rendere necessario il suo preventivo assenso affinché gli affiliati in libertà possano intraprendere le iniziative più significative. È lo stesso 7 Trigila Giuseppe Antonio ad affermare esplicitamente, peraltro parlando confidenzialmente con la moglie che ben poteva verificare quanto riferitogli colloquiando con il figlio, di essere in contatto con l'odierno ricorrente il quale gli aveva fatto recapitare lettere in cui dava conto di iniziative intraprese in autonomia ma nell'interesse del clan anche grazie alla collaborazione di alcuni affilati in libertà. D'altra parte, che Trigila Giuseppe, anche durante la detenzione e comunque nel periodo in cui sono state captate le conversazioni, continuasse ad occupare un ruolo apicale che gli consentiva di dare ordini agli altri associati e di occuparsi in prima persona delle attività economiche più redditizie è patrimonio conoscitivo anche degli interlocutori diversi da Trigila Giuseppe Antonio. Trigila Angela, Bianca Nunziatina e Monaco Angelo non hanno mai messo in discussione i ripetuti inviti di Trigila Antonio Giuseppe ad attendere l'assenso che Trigila Giuseppe era in grado di esternare dal carcere dove era detenuto, evidentemente perché in passato ciò era avvenuto senza particolari problemi. La condotta della Trigila, cosi ricostruita, integra gli estremi richiesti dalla giurisprudenza di legittimità per essere qualificata ai sensi dell'art. 416-bis, comma 2, cod. pen., ossia come reato di promozione e direzione del gruppo criminale. Il suo ruolo verticistico, infatti, oltre ad essergli stato formalmente attribuito all'interno della consorteria è stato anche in concreto esercitato, attraverso ordini ed atti di assenso vincolanti (Sez. 6, n. 40530 del 31/05/2017, Abbinante, Rv. 271482 - 01; Sez. 1, n. 3137 del 19/12/2014, dep. 2015, Terracchio, Rv. 262487 - 01). 4. Alla inammissibilità del ricorso consegue la condanna del ricorrente al pagamento delle spese processuali e, in assenza di ipotesi di esonero, al versamento della somma di euro tremila, giudicata equa, in favore della Cassa delle ammende. Vanno eseguiti, a cura della cancelleria, gli adempimenti di cui all'art. 94, comma 1-ter, disp. att. cod. proc. pen. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Manda alla cancelleria per gli adempimenti di cui all'art. 94, comma I-ter, disp. att. cod. proc. pen. Così deciso, in Roma il 24 novembre 2021. ",20641
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211209/snpen@s10@a2021@n45223@tS.clean.pdf,"SENTENZA sul conflitto di competenza sollevato da: TRIBUNALE di PORDENONE nei confronti di: TRIBUNALE VENEZIA con l'ordinanza del 27/07/2021 del TRIBUNALE di PORDENONE udita la relazione svolta dal Consigliere FRANCESCO ALIFFI; lette le conclusioni del PG MARCO DALL'OLIO dichiararsi la competenza del giudice monocratico del Tribunale di Venezia. RITENUTO IN FATTO 1. il Tribunale di Venezia, investito da Giovanni Giro della richiesta di declaratoria ex art. 445, comma 2, cod. proc. pen. di estinzione dei reati oggetto della sentenza emessa in data 7 febbraio 2012 dal Tribunale di Venezia - sezione distaccata di Portogruaro ha dichiarato la sua incompetenza ed ha disposto la trasmissione degli atti al Tribunale di Pordenone. Osserva che, a seguito della soppressione della Sezione distaccata di Portogruaro e del suo accorpamento al Tribunale di Pordenone ad opera del d.lgs., 7 settembre 2012, n. 155, il procedimento non può essere trattato dal Tribunale di Venezia. Non trova, infatti, applicazione l'art. 9, comma 3, di quest'ultimo Penale Sent. Sez. 1   Num. 45223  Anno 2021Presidente: ZAZA CARLORelatore: ALIFFI FRANCESCOData Udienza: 24/11/2021provvedimento normativo che limita la prosecuzione davanti agli stessi giudici solo dei procedimenti in cui è intervenuta l'aperura del dibattimento escludendo, quindi, quelli in cui è stata già emessa sentenza irrevocabile. 2. Il Tribunale di Pordenone, ricevuti gli atti, ha ritenuto di sollevate conflitto di competenza rilevando che l'ordinanza del giudice confliggente si fonda su un'errata interpretazione delle norme e che alla luce del chiaro de disposto dell'art. 665, comma 1, cod. proc. pen. a conoscere dell'esecuzione di un provvedimento è il giudice che lo ha deliberato quindi, nella specie, il Tribunale di Venezia del cui circondario all'epoca faceva parte la sezione distaccata di Portogruaro, a nulla rilevando le vicende successive relative alla soppressione di quest'ultimo ufficio. CONSIDERATO IN DIRITTO 1. Il conflitto affidato alla risoluzione di questa Corte sussiste, in quanto due giudici contemporaneamente ricusano la cognizione del medesimo fatto loro deferito, dando così luogo alla situazione prevista dall'art. 28 cod. prcc. pen. 2. E' assodato che la disciplina introdotta dal d.lgs. n. 155 del 2012 ha modificato le circoscrizioni dei circondari di Venezia e di Pordenone. Dal raffronto fra la tabella A allegata al r.d. n. 42 del 1941 e la tabella A sostituita dall'art. 2, comma 1, lett. a), d.lgs. n. 155 del 2012 (come da allegato 1 dello stesso decreto) si trae che il circondario del Tribunale di Venezia comprendeva il territorio della sezione distaccata di Portogruaro, mentre, a seguito dell'assunzione di efficacia (stabilita dall'art. 11, comma 2, del decreto stesso), esso è divenuto parte del circondario del Tribunale di Pordenone. 3. Posto ciò, rileva evidenziare che la disposizione di diritto intertemporale di cui .al d.lgs. 7 settembre 2012, n. 155, art. 9, commi 2-bis e 2-ter (commi introdotti dall'art. 8, comma 1, d.lgs. 19 febbraio 2014, n. 14), rende la competenza per territorio relativa ai procedimenti pendenti alla data del 13 settembre 2013 insensibile alla sopravvenuta modificazione delle circoscrizioni territoriali dei circondari (v. per l'affermazione del principio Sez. 1, n. 41757 del 16/09/2014, Confl. comp. in proc. c/ Ignoti, Rv. 260934; Sez. 1, n. 34750 del 11/07/2014, De Vizia, Rv. 260645; v. anche Sez. 3, n. 9950 del 21/01/2016, Min. Difesa, Rv. 266262). Le richiamate disposizioni, infatti, stabiliscono che la soppressione delle sezioni distaccate di tribunale non determina effetti sulla competenza per i procedimenti civili e penali pendenti alla data di efficacia di cui all'art. 11, comma 2, fissata dal decreto (e coincidente con il 13 settembre 2013), i quali si considerano pendenti e di competenza del tribunale che costituisce sede principale, con la specificazione che i procedimenti penali si considerano pendenti dal momento in cui la notizia di reato è acquisita o è pervenuta agli uffici del 2 pubblico ministero (comma 2-bis). Tale regola si applica anche nei casi di nuova definizione, mediante attribuzione di porzioni di territorio, dell'assetto territoriale dei circondari dei tribunali diversi da quelli di cui all'art. 1 (comma 2-ter). 4. Non vi è motivo per non applicare detta regola anche agli incidenti di esecuzione di cui agli artt. 666 e seg. cod. proc. pen. laddove sia necessario individuare il giudice competente ai sensi dell'art. 666, comma 1, cod. proc. pen. Consegue che anche in questa ipotesi la competenza territoriale deve essere determinata in base ai criteri di collegamento costituiti dalle circoscrizioni previgenti. Va, dunque, affermata la competenza del Tribunale ordinario di Venezia che, in quanto sede principale rispetto alla sezione distaccata di Portogruaro di all'epoca in cui è stata emessa la sentenza irrevocabile, ne è divenuto il giudice dell'esecuzione ove trovi applicazione la regola di cui all'art. 666, comma 1, cod. proc. pen. P.Q.M. Decidendo sul conflitto, dichiara la competenza del Tribunale di Venezia cui dispone trasmettersi gli atti. Così deciso, in Roma 24 novembre 2021. ",5189
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211209/snpen@s10@a2021@n45222@tS.clean.pdf,"SENTENZA sul ricorso proposto da: PAPALE CIRO nato a NAPOLI il 04/07/1988 avverso l'ordinanza del 26/04/2021 del GIP TRIBUNALE di NAPOLI udita la relazione svolta dal Consigliere FRANCESCO ALIFFI; lette le conclusioni del PG Gianluigi Pratola che ha chiesto dichiararsi il ricorso inammissibile RITENUTO IN FATTO 1. Con il provvedimento impugnato, il Giudice per le indagini preliminari del Tribunale di Napoli in funzione di giudice dell'esecuzione, ha rigettato la richiesta, avanzata da Ciro Papale, di rideterminazione del trattamento sanzionatorio, alla luce della sentenza della Corte Costituzionale n. 40 del 23 gennaio 2019, con riferimento alla pena inflittagli dalla sentenza emessa dallo stesso ufficio giudiziario con sentenza divenuta irrevocabile in data 8 aprile 2015. Osserva che l'aumento ex art. 81, secondo comma, cod. pen. per il reato di cui all'art. 73, comma 1, d.P.R. n. 309 del 1990 è stato determinato dal giudice della cognizione in mesi 6 e giorni 15 di reclusione quindi in misura così contenuta da essere rispettosa dei limiti di legge anche a seguito dell'intervento della Corte Costituzionale. Penale Sent. Sez. 1   Num. 45222  Anno 2021Presidente: ZAZA CARLORelatore: ALIFFI FRANCESCOData Udienza: 24/11/20212. Ricorre il Papale, a mezzo del difensore avv. Vittorio Guadalupi, chiedendo l'annullamento dell'ordinanza perché emessa in violazione dei principi ripetutamente affermati dalla Corte di Giustizia europea ed alla Corte costituzionale secondo cui il giudicato non può ritenersi validamente formato se la sanzione applicata risulta irrogata sulla scorta di una legge successivamente dichiarata incostituzionale con efficacia ex tunc. CONSIDERATO IN DIRITTO 1. Il ricorso è fondato nei limiti chiariti nel proleguo. 2. In ragione della data della pronuncia della sentenza irrevocabile, in data 27 febbraio 2018, è pacifico che il giudice della cognizione non abbia tenuto conto degli effetti, favorevoli all'imputato, prodotti dalla sentenza della Corte Costituzionale, pubblicata sulla Gazzetta Ufficiale del 13-03-2019, n. 40 del 23 gennaio 2019 che ha dichiarato l'illegittimità costituzionale dell'art. 73, comma 1, d.P.R. 309/90 nel testo ante legge n. 49/2006 dichiarata incostituzionale in parte qua - nella parte in cui prevede un minimo edittale di otto anziché sei anni di reclusione. A tale situazione deve porre rimedio il giudice dell'esecuzione anche se la pena attinta dall'intervento demolitorio prodotto dal giudice delle leggi è stata inflitta per uno o più reati satellite. La dichiarazione di incostituzionalità della norma, attinente il trattamento sanzionatorio, applicata dalla sentenza di condanna divenuta irrevocabile produce i suoi effetti anche sul giudicato: il giudice dell'esecuzione, nel caso in cui la pena inflitta non sia stata interamente espiata, in applicazione del disposto di cui all'art. 30 legge n. 87/1953 ha l'obbligo di non applicare le norme dichiarate incostituzionali e, per converso, di procedere, attraverso la procedura del così detto incidente di esecuzione, alla rideterminazione della pena secondo la più favorevole normativa risultante dalla declaratoria di incostituzionalità così da 2 rimuovere dall'universo giuridico tutti gli effetti pregiudizievoli derivanti da una sentenza penale di condanna fondata, sia pure in parte, sulla norma dichiarata incostituzionale salvo quelli irreversibili perché già compiuti e del tutto consumati. (Sez. U., n. 18821 del 18.10.2013, dep. 2014, Ercolano; Sez. U. 29.5.2014, Gatto). Coerentemente con gli esposti principi anche a seguito della pronuncia della sentenza n. 40/2019 della Corte costituzionale - che ha indicato come conforme ai principi costituzionali il minimo edittale della fattispecie incriminatrice prevista dall'art. 73 d.P.R. n. 309/90 riguardanti le droghe così dette pesanti di anni sei di reclusione anziché di anni otto - è divenuta necessaria la rideterminazione della pena inflitta, e non ancora interamente espiata, con 2 sentenze, divenute irrevocabili, che avevano applicato la norma dichiarata incostituzionale. D'altra parte, la giurisprudenza di legittimità, occupandosi degli effetti prodotti dalla sentenza n. 32 del 2014 con cui la Corte costituzionale, dichiarando l'illegittimità costituzionale di alcune norme di legge, aveva modificato in melius il trattamento sanzionatorio dei reati concernenti le così dette droghe leggere, il cui minimo edittale da anni sei di reclusione era «tornato» ad anni due, ha affermato il principio generale della illegalità della pena commisurata sulla base di una cornice edittale incostituzionale, a prescindere dal fatto che la pena sia stata determinata in termini conformi alla cornice edittale costituzionale (Sez. Un. 26.2.2015, Marcon; Sez. Un. 26.2.2015, Jazouli; Sez. Un. 26.2.2015, Sebbar). La commisurazione della pena è, infatti, finalizzata ad individuare, nell'ambito che il legislatore ha rimesso alla discrezionalità del -giudice, la pena giusta in relazione ai parametri di cui all'art. 133 cod. pen., condizione necessaria per assicurare il rispetto del principio della personalità della responsabilità penale. La più recente pronuncia costituzionale, pur lascando inalterato il massimo edittale (anni venti di reclusione), ha operato un intervento innovativo sul minimo edittale, che è stato ritenuto costituzionale in misura ridotta di quasi un terzo (sei anni invece di otto) ed in tal modo ha dichiarato la incostituzionalità di un parametro legale (il minimo edittale di anni otto di reclusione), individuandone un altro (anni sei di reclusione), diverso e più favorevole, conforme ai principi costituzionali. Tanto basta per rendere necessaria la rideterminazione in melíus della pena inflitta, da parte del giudice dell'esecuzione, tutte le volte in cui il giudice della cognizione ha commisurato la pena in misura prossima a quel minimo edittale, poi dichiarato incostituzionale. In tali casi è evidente che il giudizio compiuto in sede di cognizione, parametrato su un dato normativo incostituzionale, non assicura la necessaria proporzione tra gravità del fatto e profilo soggettivo del reo, da una parte, e misura della pena, dall'altra. 3. Quanto alla natura del giudizio riservato al giudice dell'esecuzione chiamato alla rideterminazione del trattamento sanzionatorio per adeguarlo alla cornice editale risultante dalla pronuncia di incostituzionalità, va precisato che non si tratta di una operazione di mera trasposizione matematica di quel giudizio (formulato in sede di cognizione) entro la nuova cornice edittale, bensì di un nuovo giudizio commisurativo, da operare alla stregua dei principi di cui agli artt. 132 e 133 cod. pen. Il giudice dell'esecuzione non può esaurire il proprio compito delibativo confermando la pena già inflitta, perché rientrante nell'ambito sia della forbice punitiva della norma precedente sia di quella attualmente vigente, ma deve, al contrario, procedere ad una vera e propria rinnovazione in concreto della valutazione sanzionatoria secondo i criteri di cui agli artt. 132 e 133 cod. pen. con necessaria riduzione della pena, anche se non in misura predeterminata (cfr. Sez. 3 1, n. 2036 del 11/12/2019, dep. 2020, Selistha Bledar, Rv. 278198; Sez. 1, n. 51959 del 30/10/2019, Haziraj Armend, Rv. 277735). Nel rideterminare la pena inflitta non ha, comunque, il potere di modificare statuizioni coperte dal giudicato quali quelle afferenti al riconoscimento di elementi circostanziali attenuanti non attinti dalla decisione di legittimità, all'eventuale giudizio di bilanciamento ed alla misura delle relative diminuzioni di pena eseguite in fase di cognizione (Sez. 1, n. 49106 del 08/11/2019, Cuomo, Rv. 278076). Può invece, in esito al nuovo giudizio sanzionatorio, confermare la pena già irrogata senza ridurla solo se la sentenza definitiva l'aveva quantificata in misura superiore al valore medio e prossimo al massimo rispetto alla cornice edittale previgente, giacché, in tal caso, tenuto conto del mantenimento inalterato del massimo edittale, non sussiste quella condizione di sproporzione e di inadeguatezza della pena, rilevabile nei casi puniti con la reclusione nel minimo edittale pari ad otto anni, che ne impone un adeguamento al nuovo limite. 4. La reviviscenza della più favorevole cornice edittale applicabile per i delitti di cui all'art. 73 d.P.R. 309/90 opera se in sede di cognizione sono stati ritenuti reati-satellite a seguito di unificazione ex art. 81, secondo comma, Cod. pen.; nel qual caso la riduzione va applicata all'aumento di pena ad essi correlato. In questo senso si sono espresse le Sezioni Unite di questa Corte con riferimento agli identici effetti prodotti dalla sentenza n. 32 del 2014 della Corte costituzionale, -che ha dichiarato la incostituzionalità degli artt. 4-bis e 4-vicies ter della legge 21 febbraio 2006, n. 49 - che ha convertito il dl., 30 dicembre, 2005, n. 272 (Sez. U., n. 22471 del 26/02/2015, Sebbar Rv. 263717 - 01). 5. L'ordinanza impugnata, di conseguenza, va annullata con rinvio per nuovo giudizio al Giudice per le indagini preliminari del Tribunale di Napoli che - in applicazione dei superiori principi - dovrà procedere alla riduzione della pena correlata ai reati satellite di cui all'art. 73 in favore del condannato a fronte del ""nuovo"" minimo edittale, ferma restando la sua piena libertà di quantificarlo, secondo i criteri di cui agli artt. 132 e 133 cod. pen. P.Q.M. Annulla l'ordinanza impugnata con rinvio per nuovo giudizio al Tribunale di Napoli, ufficio del giudice delle indagini preliminari. Così deciso, in Roma 24 novembre 2021. ",9593
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211130/snpen@s20@a2021@n44338@tS.clean.pdf,"SENTENZA sul ricorso proposto da: SOLIMANDO Filippo avverso la sentenza del 18 dicembre 2019 della CORTE APPELLO di Venezia visti gli atti, il provvedimento impugnato e il ricorso; udita la relazione svolta dal Consigliere MARIA DANIELA BORSELLINO; lette le conclusioni scritte del Pubblico Ministero, in persona del Sostituto Procuratore Valentina Manuali che ha chiesto dichiararsi l'inammissibilità del ricorso. RITENUTO IN FATTO Il Tribunale della libertà di POTENZA, con ordinanza in data 04/06/2021, rigettava l'istanza di riesame proposta da SOLIMANDO FILIPPO, confermando l'ordinanza del GIP del Tribunale di Potenza del 28/4/2021 che aveva applicato al predetto la misura cautelare della custodia in carcere nella veste di indagato per il reato ex art. 512 bis cod.pen. Ha proposto ricorso per cassazione l'indagato, con atto depositato il 29 luglio 2021 deducendo i seguenti motivi: - violazione di legge e vizio di motivazione con riferimento alla mancata valutazione dei motivi di riesame . - violazione di legge in relazione all'art. 512 bis cod.pen. Con nota trasmessa il 28/10/2021 il difensore di fiducia ha comunicato la sopravvenuta carenza di interesse poiché il GIP del tribunale di Potenza con provvedimento del 9/8/2021 , allegato alla nota, ha nelle more del giudizio disposto la revoca della misura cautelare applicata a Solimando Penale Sent. Sez. 2   Num. 44338  Anno 2021Presidente: GALLO DOMENICORelatore: BORSELLINO MARIA DANIELAData Udienza: 24/11/2021Il Presidente DO ENICO GALLO ‚) CONSIDERATO IN DIRITTO L'intervenuta revoca della misura comporta l'inammissibilità dell'impugnazione per sopravvenuta carenza di interesse. Ed infatti è stato precisato che è inammissibile, per sopravvenuta carenza di interesse, il ricorso per cassazione dell'imputato nei confronti dell'ordinanza applicativa di una misura cautelare non detentiva ""medio tempore"" revocata. (In motivazione la Corte, nel ritenere insussistente una situazione di soccombenza, ha escluso che il ricorrente debba essere condannato al pagamento delle spese processuali e della sanzione in favore della Cassa delle ammende). (Sez. 1, Sentenza n. 13607 del 10/12/2010 Cc. (dep. 05/04/2011 ) Rv. 249916 - 01) Alla inammissibilità del ricorso non consegue la condanna del ricorrente al pagamento delle spese processuali o dell'ammenda in quanto l'inammissibilità del ricorso per cassazione per sopravvenuta carenza di interesse derivante da causa non imputabile al ricorrente, come la successiva revoca del provvedimento impugnato, comporta che quest'ultimo non possa essere condannato né al pagamento delle spese processuali, né al versamento di una somma in favore della Cassa per le ammende, in quanto il sopraggiunto venir meno del suo interesse alla decisione non configura un'ipotesi di soccombenza. (Sez. 3 -, Sentenza n. 29593 del 26/05/2021 Cc. (dep. 28/07/2021 ) Rv. 281785 - 01). P.Q.M. Dichiara inammissibile il ricorso. Così deciso il 24/11/2021 Il Consigliere Estensore MARIA DA ELA ORSELLINO ",2997
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s20@a2021@n46756@tS.clean.pdf,"SENTENZA sul ricorso proposto da Cozzella Giuseppe, nato a Lucera il 07/07/1978, rappresentato ed assistito dall'avv. Stefano Magherini, di fiducia avverso la sentenza n. 1599/2017 del 13/02/2020 della Corte di appello di Firenze, prima sezione penale; visti gli atti, il provvedimento impugnato e il ricorso; udita la relazione svolta dal consigliere Andrea Pellegrino; letta la requisitoria scritta ex art. 23 d.l. n. 137/2020 convertito in I. n. 176/2020 con la quale il Sostituto procuratore generale Fulvio Baldi ha chiesto l'annullamento senza rinvio della sentenza impugnata da rideterminarsi, quanto alla sola pena pecuniaria, in euro 733,33 di multa, con declaratoria di inammissibilità nel resto; preso atto che la difesa non ha chiesto la discussione orale né ha presentato memorie. RITENUTO IN FATTO 1. Con sentenza in data 13/02/2020, la Corte di appello di Firenze, in parziale riforma della pronuncia di primo grado resa dal Giudice per l'udienza Penale Sent. Sez. 2   Num. 46756  Anno 2021Presidente: GALLO DOMENICORelatore: PELLEGRINO ANDREAData Udienza: 23/11/2021preliminare del Tribunale di Firenze all'esito di giudizio abbreviato in data 14/12/2016, appellata da Giuseppe Cozzella, dichiarava non doversi procedere nei confronti del sunnominato in relazione al capo C (art. 4 I. 110/1975) per intervenuta prescrizione e rideterminava la pena in relazione ai residui capi A (artt. 56, 110, 628, comma 2, cod. pen.) e B (artt. 110, 582, 583, comma 1, n. 2, 585, comma 2, n. 2 cod. pen.) nella misura di anni tre di reclusione ed euro 766 di multa. 2. Avverso detta sentenza, nell'interesse di Giuseppe Cozzella, viene proposto ricorso per cassazione, per lamentare quanto segue. Primo motivo: erronea applicazione di legge penale sostanziale per insussistenza del contestato reato di tentata rapina impropria, per mancanza del nesso teleologico tra tentativo di furto e lesioni; carenza, illogicità e contraddittorietà della motivazione sul punto della connessione finalistica tra il primo ed il secondo reato. Tra le due azioni (presunta sottrazione di un tombino e la successiva violenta lite), nella fattispecie, sussiste solo un legame temporale e non una connessione logica o finalistica. Le lesioni procurate dall'imputato alle persone offese non sono state finalizzate a conseguire alcun bene né a conseguire l'impunità per il tentativo di un furto, bensì sono state l'esito di un litigio sorto a seguito di ripetute e reciproche offese. Secondo motivo: erronea applicazione di legge penale sostanziale per errore nel ricalcolo della pena pecuniaria, indicata in euro 766,00 in luogo di euro 733,33, a seguito della riconosciuta prescrizione del reato di cui al capo C). CONSIDERATO IN DIRITTO 1. Il ricorso è fondato in relazione al trattamento sanzionatorio che va rideterminato; è inammissibile nel resto. 2. Il primo motivo è aspecifico e manifestamente infondato. 2.1. Va innanzitutto premesso come si sia in presenza di un'ipotesi di c.d. ""doppia conforme"" in punto affermazione di penale responsabilità, con la conseguenza che le due sentenze di merito possono essere lette congiuntamente costituendo un unico corpo decisionale, essendo stati rispettati i parametri del richiamo della pronuncia di appello a quella di primo grado e dell'adozione - da parte di entrambe le sentenze - dei medesimi criteri nella valutazione delle prove (cfr., Sez. 3, n. 44418 del 16/07/2013, Argentieri, Rv. 257595; Sez. 2, n. 37295 del 12/06/2019, E., Rv. 277218). /i 2 2.2. Invero, pur volendo superare il profilo della concomitante proposizione di una (non consentita, e come tale inammissibile) censura cumulativa e/o alternativa in relazione a tutti e tre i profili del vizio di motivazione (Sez. U, n. 29541 del 16/07/2020, Filardo, secondo cui il ricorrente che intenda denunciare contestualmente, con riguardo al medesimo capo o punto della decisione impugnata, i tre vizi della motivazione deducibili in sede di legittimità ai sensi dell'art. 606, comma 1, lett. e), cod. proc. pen., ha l'onere - sanzionato a pena di a-specificità, e quindi di inammissibilità, del ricorso - di indicare su quale profilo la motivazione asseritamente manchi, in quali parti sia contraddittoria, in quali manifestamente illogica, non potendo attribuirsi al giudice di legittimità la funzione di rielaborare l'impugnazione, al fine di estrarre dal coacervo indifferenziato dei motivi quelli suscettibili di un utile scrutinio, in quanto i motivi aventi ad oggetto tutti i vizi della motivazione sono, per espressa previsione di legge, eterogenei ed incompatibili, quindi non suscettibili di sovrapporsi e cumularsi in riferimento ad un medesimo segmento della motivazione), va evidenziato come nella fattispecie si sia comunque in presenza di doglianza che ripropone una questione già ampiamente esaminata dai giudici a quibus, esponendo una critica motivazionale tutt'altro che perspicua alla luce del più che puntuale ed esauriente ordito argonnentativo. È ormai pacifica acquisizione della giurisprudenza di questa Suprema Corte come debba essere ritenuto inammissibile il ricorso per cassazione fondato su motivi che riproducono le medesime ragioni già discusse e ritenute infondate dal giudice del gravame, dovendosi gli stessi considerare non specifici. La mancanza di specificità del motivo, infatti, va valutata e ritenuta non solo per la sua genericità, intesa come indeterminatezza, ma anche per la mancanza di correlazione tra le ragioni argomentate dalla decisione impugnata e quelle poste a fondamento dell'impugnazione, dal momento che quest'ultima non può ignorare le esplicitazioni del giudice censurato senza cadere nel vizio di aspecificità che conduce, a norma dell'art. 591, comma 1, lett. c) cod. proc. pen., alla inammissibilità della impugnazione (in tal senso, Sez. 2, n. 29108 del 15/07/2011, Cannavacciuolo, non mass.; Sez. 5, n. 28011 del 15/02/2013, Sammarco, Rv. 255568; Sez. 4, n. 18826 del 09/02/2012, Pezzo, Rv. 253849; Sez. 2, n. 19951 del 15/05/2008, Lo Piccolo, Rv. 240109; Sez. 4, n. 34270 del 03/07/2007, Scicchitano, Rv. 236945; Sez. 1, n. 39598 del 30/09/2004, Burzotta, Rv. 230634; Sez. 4, n. 15497 del 22/02/2002, Palma, Rv. 221693). 2.3. Nel merito, va ricordato come, secondo l'insegnamento della Suprema Corte nel suo più altro consesso, «è configurabile il tentativo di rapina impropria nel caso in cui l'agente, dopo aver compiuto atti idonei diretti in modo non equivoco alla sottrazione della cosa altrui, adoperi violenza o minaccia per 4 3 procurare a sé o ad altri l'impunità» (Sez. U, n. 34952 del 19/04/2012, Reina, Rv. 253153). Invero, una lettura logico-sistematica e non meramente letterale dell'art. 628, comma secondo, cod. pen., che descrive la condotta tipica della rapina impropria, permette infatti di individuare la condotta che configura la forma tentata del reato in questione ogni qual volta l'azione tipica non si compia o l'evento non si verifichi, fattispecie che ricorre specificamente nell'ipotesi di colui che adopera violenza o minaccia per procurarsi l'impunità immediatamente dopo aver compiuto atti idonei, diretti in modo non equivoco a sottrarre la cosa mobile altrui, senza essere riuscito nell'intento a causa di fattori sopravvenuti estranei al suo volere. Il delitto di rapina, infatti, sia nella forma propria che in quella impropria, costituisce un tipico delitto di evento, suscettibile come tale di arrestarsi allo stadio del tentativo, qualora la sottrazione non si verifichi. Pertanto allorché un tentativo di furto sfoci, come nel caso di specie, in violenza o minaccia finalizzate ad assicurarsi l'impunità una valutazione sistematica impone di concludere che, anche in caso di mancato conseguimento della sottrazione del bene altrui, sia stata messa in atto una rapina impropria incompiuta e quindi un tentativo di rapina impropria. Si legge nella sentenza delle Sezioni unite n. 34952/2012: "" ... deve osservarsi che la formulazione della norma in esame ha una spiegazione logica ben precisa: il legislatore, con l'espressione ""immediatamente dopo"" intendeva stabilire il nesso temporale che deve intercorrere tra i segmenti dell'azione criminosa complessa, ma non anche definire le caratteristiche, consumate o tentate, di tali segmenti. In altri termini, nella formulazione della norma svolge un ruolo centrale la necessità di un collegamento logico-temporale tra le condotte di aggressione al patrimonio e di aggressione alla persona, attraverso una successione di immediatezza. E' necessario e sufficiente che tra le due diverse attività concernenti il patrimonio e la persona intercorra un arco temporale tale da non interrompere il nesso di contestualità dell'azione complessiva posta in essere. Questo è il punto centrale e il solo indefettibile della norma incriminatrice del comma secondo dell'art. 628 cod. pen. che giustifica l'equiparazione del trattamento sanzionatorio tra la rapina propria e quella impropria, indipendentemente dall'essere quelle stesse condotte consumate o solo tentate. Del resto, lo stesso dato testuale suggerisce, ponendo in alternativa la finalità di assicurarsi il possesso e quella di procurarsi l'impunità, che quest'ultima finalità può sussistere anche senza previa sottrazione. In altri termini, la norma in esame punisce la violenza o la minaccia anche se queste vengano poste in essere per assicurarsi l'impunità, cioè esse non vengono considerate per sé sole o in un contesto distinto e separato e, pertanto, il legislatore ha voluto che fossero punite 4 non come tali, cioè come entità giuridiche a sé stanti, ma con riferimento all'attività criminosa per la quale il reo intendeva assicurarsi l'impunità, attività la quale, pur se sintetizzata nel termine ""sottrazione"", non può non comprendere tutte le fasi in cui essa in concreto si manifesta, e quindi da quella iniziale del tentativo di impossessamento a quello finale dell'impossessamento della cosa che ne è oggetto. [...] Il comma secondo dell'art. 628 cod. pen. fa riferimento alla sola sottrazione e non anche all'impossessamento, ciò che conduce a ritenere che il delitto di rapina impropria si possa perfezionare anche se il reo usi violenza dopo la mera apprensione del bene, senza il conseguimento, sia pure per un breve spazio temporale, della disponibilità autonoma dello stesso. Il requisito della violenza o minaccia che caratterizza il delitto di rapina, certamente può comportare una differenziazione in ordine al momento consumativo rispetto al furto. Mentre, infatti, con riferimento al furto, finché la cosa non sia uscita dalla sfera di sorveglianza del possessore questi è ancora in grado di recuperarla, così facendo degradare la condotta di apprensione del bene a mero tentativo, al contrario, nella rapina, la modalità violenta o minacciosa dell'azione non lascia alla vittima alcuna possibilità di esercitare la sorveglianza sulla res. Per la consumazione del delitto di rapina è quindi sufficiente che la cosa sia passata sotto l'esclusivo potere dell'agente, essendone stata la vittima spossessata materialmente, così perdendo di fatto i relativi poteri di custodia e di disposizione fisica. In considerazione della successione ""invertita"" delle due condotte di aggressione al patrimonio e alla persona che caratterizza la rapina impropria, il legislatore, al fine di mantenere equiparate le due fattispecie criminose del primo e del secondo comma dell'art. 628 cod. pen., non richiede il vero e proprio impossessamento della cosa da parte dell'agente, ritenendo sufficiente per la consumazione la sola sottrazione, così lasciando spazio per il tentativo ai soli atti idonei diretti in modo non equivoco a sottrarre la cosa altrui, atti che sono di tutta evidenza sussistenti nel caso di cui al presente procedimento. Ne consegue la fondatezza della tesi della maggioritaria giurisprudenza, secondo la quale, combinando la norma incriminatrice dell'art. 628, comma secondo, cod. pen. con l'art. 56 cod. pen., se ne trae che se si tenta un furto senza realizzare la sottrazione della cosa e si commette immediatamente dopo un'azione violenta contro una persona, che ha per fine di assicurare l'impunità per il tentativo di furto, l'azione violenta resta strumentale a quella già realizzata e, pertanto, assorbita. Ammessa, dunque, concettualmente la ipotizzabilità del tentativo con riferimento alla fase della sottrazione, ne deriva che la successiva violenza esercitata per procurarsi l'impunità, non resta avulsa dal modello legale prefigurato nell'art. 628 comma secondo, cod. pen., ma ad esso si coniuga a perfezione, dando così vita alla figura tentata di rapina impropria, senza alcuna illogica scansione del reato complesso in 5 autonome figure di tentato furto e violenza o minaccia. [...] La mancata consumazione della condotta di aggressione al patrimonio o della condotta di aggressione alla persona non fanno venir meno il legame tra le due forme di aggressione, come struttura portante del reato complesso di rapina, che persiste nelle due forme propria e impropria e che giustifica il trattamento sanzionatorio più grave. E' ben vero che nella rapina impropria non sussiste il nesso funzionale e strumentale che in quella propria unisce l'aggressione alla persona all'aggressione al patrimonio, ma un volta che il legislatore ha stabilito che la mancanza di tale specifico nesso non esclude requiparabilità ai fini sanzionatori della rapina impropria, deve ritenersi che la congiunta e contestuale aggressione ai due beni giuridici attribuisce di per sé maggiore gravità alle condotte di aggressione del bene patrimonio e del bene sicurezza e libertà della persona e perciò è previsto che sia punita più severamente delle due distinte lesioni ai predetti beni giuridici. Se il legislatore ha ritenuto con il delitto di rapina di sanzionare in maniera ben più severa le condotte di per sé autonomamente punibili della violenza o minaccia e del furto, in ragione del nesso di contestualità che unisce le due offese, attribuendo così maggiore gravità anche al furto, appare ragionevole ritenere che tale ratio sussista anche nel caso in cui il soggetto agente tenta di sottrarre il bene altrui ed è poi disposto per assicurarsi l'impunità ad usare violenza o minaccia. Non vale l'obiezione che l'equiparazione del trattamento sanzionatorio può essere fondata su una connessione ""analoga"", quale sarebbe quella che lega l'offesa al patrimonio già realizzata e l'offesa alla persona commessa per assicurarsi il possesso della cosa sottratta o per conseguire l'impunità; poiché il rapporto di ""analogia"" rispetto al trattamento sanzionatorio deve essere tra termini corrispondenti e, quindi, tra tentativo di rapina impropria e tentativo di rapina propria e quest'ultimo, come dimostrano i molteplici casi giurisprudenziali (ad es. Sez. 2, n. 18747 del 20/03/2007, Di Simone, Rv. 236401; Sez. 2, n. 21955 del 10/02/2005, Granillo, Rv. 231966; Sez. 2, n. 3596 del 01/02/1994, Evinni, Rv. 197753), è configurabile anche nelle ipotesi in cui non siano perfezionate né l'offesa al patrimonio né quella alla persona, quando la condotta dell'agente sia potenzialmente idonea a produrre l'impossessamento della cosa mobile altrui, mediante violenza o minaccia, e la direzione univoca degli atti, desumibile da qualsiasi elemento di prova, renda manifesta la volontà di conseguire l'intento criminoso. Pertanto, il legame posto dal legislatore tra la condotta di aggressione al patrimonio e la condotta di violenza al fine di guadagnare l'impunità per il delitto precedentemente commesso è frutto della valutazione del maggior disvalore sociale che caratterizza l'azione violenta o minacciosa comunque connessa ad un'aggressione al patrimonio, a prescindere che l'intento si sia realizzato o meno ..."". 6 Nella specie, in puntuale applicazione dei sunnominati principi, i giudici di merito hanno evidenziato come l'imputato, insieme ad un complice, nell'atto di impossessarsi di un tombino, veniva sorpreso dai Marcoaldi contro i quali reagiva con una violenza particolarmente intensa e dalle elevate potenzialità lesive: la violenza era certamente finalizzata, se non a mantenere il possesso del bene, quantomeno a guadagnare la fuga e l'impunità. Detta condotta integra certamente la fattispecie di reato di rapina impropria aggravata dal numero di persone, ma rimasta allo stadio di tentativo, non essendosi l'imputato impossessato del bene. Con queste argomentate conclusioni il ricorrente omette di confrontarsi, preferendo la ""strada"", conducente all'inammissibilità, della sostanziale reiterazione del motivo di appello. 3. Fondato è, invece, il secondo motivo. Il giudice di primo grado aveva così determinato la pena finale: pena base per il capo A), anni tre di reclusione ed euro 1.100,00 di multa, aumentata ex art. 81 cod. pen. di anni uno e mesi sei di reclusione per il capo B), ulteriormente aumentata di mesi tre di reclusione ed euro 100 di multa per il capo C). Pena finale: anni quattro, mesi nove di reclusione ed euro 1.200,00 di multa, diminuita per il rito ad anni tre, mesi due di reclusione ed euro 800,00 di multa (pena imputata al capo C), pari a mesi due di reclusione ed euro 66,00 di multa). Con l'estinzione per prescrizione del reato di cui al capo C), la pena finale, già calcolata la riduzione di mesi due di reclusione, va ulteriormente diminuita di euro 66,00 di multa, fissandosi definitivamente in anni tre di reclusione ed euro 733,00 di multa. Il giudice di appello ha sì ridotto ritualmente la pena detentiva fissandola in anni tre di reclusione, ma, nel contempo, ha erroneamente diminuito la pena pecuniaria di soli 34,00 euro (indicandola in euro 766,00 di multa) invece che di 66,00 euro. 4. Da qui l'annullamento senza rinvio della sentenza impugnata limitatamente al trattamento sanzionatorio che va rideterminato in anni tre di reclusione ed euro 733,00 di multa, con declaratoria di inammissibilità nel resto del ricorso P.Q.M. Annulla senza rinvio la sentenza impugnata, limitatamente al trattamento sanzionatorio, rideterminando la pena in anni tre di reclusione ed euro 733,00 di multa. Dichiara inammissibile il ricorso nel resto. 7 Così deciso in Roma il 23/11/2021. Il Consigliere estensore Andrea Pellegrino Il Presidente DAnenico Gallo --- ( ",18227
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s20@a2021@n46755@tS.clean.pdf,"SENTENZA sul ricorso proposto da Shi Jindong, nato in Cina il 27/11/1981, rappresentato ed assistito dall'avv. Gennaro Messuti, di fiducia avverso la sentenza n. 544/2020 del 19/10/2020 della Corte di appello di Brescia, prima sezione penale; visti gli atti, il provvedimento impugnato e il ricorso; udita la relazione svolta dal consigliere Andrea Pellegrino; letta la requisitoria scritta ex art. 23 d.l. n. 137/2020 convertito in I. n. 176/2020 con la quale il Sostituto procuratore generale Fulvio Baldi ha chiesto di dichiararsi l'inammissibilità del ricorso; preso atto che la difesa non ha chiesto la discussione orale ma ha presentato in data 22/11/2021 memoria di replica alle conclusioni della Procura generale. RITENUTO IN FATTO 1. Con sentenza in data 07/10/2019, la Corte di appello di Brescia confermava la pronuncia di primo grado resa dal Tribunale di Bergamo in data 07/10/2019 che aveva condannato Shi lindong alla pena di mesi quattro di Penale Sent. Sez. 2   Num. 46755  Anno 2021Presidente: GALLO DOMENICORelatore: PELLEGRINO ANDREAData Udienza: 23/11/2021reclusione ed euro 350,00 di multa per i reati di cui agli artt. 81, 648 cpv., 474 cod. pen. Secondo l'Accusa, l'imputato, quale destinatario del pacco contrassegnato dalla lettera di trasporto aereo n. 1563223082, proveniente da Hong Kong e contenente n. 50 display per telefoni cellulari marchio Sannsung, introduceva nel territorio dello Stato per farne commercio nonché acquistava, al fine di procurarsi un profitto e con la consapevolezza della provenienza delittuosa, la predetta merce, di provenienza illecita in quanto recante marchi contraffatti o alterati. 2. Avverso detta sentenza, nell'interesse di Shi Indong, viene proposto ricorso per cassazione, per lamentare quanto segue. Primo motivo: violazione di legge e vizio di motivazione in relazione agli artt. 27, comma 2 Cost., 6, comma 2 CEDU, 192, 194, 530, 533 cod. proc. pen., 474 e 648 cod. pen. La Corte territoriale, lungi dal rispondere alle censure proposte con l'atto di appello si è rifugiata dietro una motivazione apparente, non superando il ragionevole dubbio che in capo all'imputato sussistesse l'elemento psicologico dei reati ipotizzati. Secondo motivo: inosservanza e/o erronea applicazione della legge penale in relazione agli artt. 712 cod. pen., 192, commi 1 e 2 cod. proc. pen. e vizio di motivazione. Sulla richiesta di derubricazione nella fattispecie di cui all'art. 712 cod. pen., la Corte territoriale nulla aveva risposto. Terzo motivo: inosservanza e/o erronea applicazione della legge penale in relazione agli artt. 131 bis cod. pen., 192, commi 1 e 2 cod. proc. pen. e vizio di motivazione. Il comportamento estemporaneo, l'esiguità dei pezzi contraffatti (n. 50) e il loro esiguo valore avrebbe potuto indurre a riconoscere la speciale causa di non punibilità di cui all'art. 131 bis cod. pen. CONSIDERATO IN DIRITTO 1. Il ricorso è inammissibile. 2. Aspecifico è il primo motivo. Va evidenziata in premessa la ricorrenza di un'ipotesi di c.d. ""doppia conforme"", con la conseguenza che le due sentenze di merito possono essere lette congiuntamente costituendo un unico corpo decisionale, essendo stati rispettati i parametri del richiamo della pronuncia di appello a quella di primo grado e 2 dell'adozione - da parte di entrambe le sentenze - dei medesimi criteri nella valutazione delle prove (cfr., Sez. 3, n. 44418 del 16/07/2013, Argentieri, Rv. 257595-01; Sez. 2, n. 37295 del 12/06/2019, E., Rv. 277218-01). 2.1. Il ricorrente, non senza evocare in larga misura censure in fatto non proponibili in questa sede, si è per lo più limitato a riprodurre le stesse questioni già devolute in appello e da quei giudici puntualmente esaminate e disattese, con motivazione del tutto coerente e adeguata che non è stata in alcun modo sottoposta ad autonoma e argomentata confutazione. È ormai pacifica acquisizione della giurisprudenza di questa Suprema Corte come debba essere ritenuto inammissibile il ricorso per cassazione fondato su motivi che riproducono le medesime ragioni già discusse e ritenute infondate dal giudice del gravame, dovendosi gli stessi considerare non specifici. La mancanza di specificità del motivo, infatti, va valutata e ritenuta non solo per la sua genericità, intesa come indeterminatezza, ma anche per la mancanza di correlazione tra le ragioni argomentate dalla decisione impugnata e quelle poste a fondamento dell'impugnazione, dal momento che quest'ultima non può ignorare le esplicitazioni del giudice censurato senza cadere nel vizio di aspecificità che conduce, a norma dell'art. 591, comma 1, lett. c) cod. proc. pen., alla inammissibilità della impugnazione (in tal senso, Sez. 2, n. 29108 del 15/07/2011, Cannavacciuolo, non mass.; Sez. 5, n. 28011 del 15/02/2013, Sammarco, Rv. 255568; Sez. 4, n. 18826 del 09/02/2012, Pezzo, Rv. 253849; Sez. 2, n. 19951 del 15/05/2008, Lo Piccolo, Rv. 240109; Sez. 4, n. 34270 del 03/07/2007, Scicchitano, Rv. 236945; Sez. 1, n. 39598 del 30/09/2004, Burzotta, Rv. 230634; Sez. 4, n. 15497 del 22/02/2002, Palma, Rv. 221693). 2.2. Già la sentenza di primo grado aveva ritenuto come ""la merce destinata all'imputato, costituita da 5 colli, conteneva svariati prodotti, di diverso genere e di diversi marchi: tale circostanza è poco compatibile con un ordine effettuato telefonicamente ad un cinese, come sostenuto dalla difesa, senza allegazione di alcun documento a comprova di quanto affermato; è certa la provenienza delittuosa dei display con marchio contraffatto Samsung; l'imputato è risultato destinatario della predetta merce, il cui quantitativo, nonché l'attività svolta fanno ragionevolmente presumere che tale merce sarebbe stata successivamente commercializzata. La consapevolezza da parte dell'imputato di importare nel territorio dello Stato prodotti con marchi contraffatti e di provenienza delittuosa si evince non solo dall'esperienza dello stesso imputato, attivo nel mercato commerciale italiano sin dal 2009, ma anche dal numero dei display ordinati"". La sentenza di secondo grado ha altresì evidenziato come l'imputato abbia ""reso dichiarazioni assai vaghe sulle modalità di contatto con il venditore, riferendo che gli era stato presentato da un amico e di averci solo parlato al ) 3 telefono"" e che lo stesso ""non è stato neppure in grado di riferire il nome del venditore"". Con queste argomentate e del tutto plausibili conclusioni, il ricorrente omette di confrontarsi, preferendo la ""strada"", conducente all'inammissibilità, della pedissequa reiterazione del motivo di appello. 3. Manifestamente infondato è il secondo motivo. La Corte territoriale, sul presupposto della corretta qualificazione giuridica del fatto nel reato di ricettazione, ha omesso di rispondere alla richiesta di difensiva di derubricazione nella contravvenzione di cui all'art. 712 cod. pen. che la difesa aveva invocato nelle proprie conclusioni subordinate riportate nell'atto di gravame di appello, omettendo di evidenziarne le ragioni giustificative. Va premesso che il giudice d'appello non è tenuto a rispondere a tutte le argomentazioni svolte nell'impugnazione, giacché le stesse possono essere disattese per implicito o per aver seguito un differente iter motivazionale o per evidente incompatibilità con la ricostruzione effettuata (per tutte, Sez. 6, n. 1307 del 26/09/2002, dep. 2003, Delvai, Rv. 223061). Ne consegue che il giudice del gravame di merito non sia per nulla tenuto a compiere un'analisi approfondita di tutte le deduzioni delle parti e a prendere in esame dettagliatamente tutte le risultanze processuali, essendo invece sufficiente che, anche attraverso una loro valutazione globale, spieghi, in modo logico e adeguato, le ragioni del proprio convincimento, dimostrando di aver tenuto presente ogni fatto decisivo, ne deriva che, in una simile evenienza, debbono considerarsi implicitamente disattese le deduzioni difensive che, anche se non espressamente confutate, siano logicamente incompatibili con la decisione adottata (cfr., Sez. 6, n. 49970 del 19/10/2012, Muià, Rv. 254107). Fermo quanto precede, va altresì evidenziato come il ""silenzio"" della Corte territoriale sul punto trovi ulteriore - e decisiva - giustificazione nella mancata esplicitazione da parte dell'appellante delle ragioni giuridiche e/o fattuali alla base della richiesta, del tutto immotivata, di derubricazione del reato. 4. Manifestamente infondato è il terzo motivo. Come è noto, con sentenza n. 156 del 21/07/2020, la Corte costituzionale ha dichiarato l'illegittimità costituzionale dell'art. 131 bis cod. pen., nella parte in cui non consente l'applicazione della causa di non punibilità per particolare tenuità del fatto ai reati (come la fattispecie prevista dall'art. 648 cpv. cod. pen.) per i quali non è previsto un minimo edittale di pena detentiva. Osserva il Collegio come sia del tutto indiscutibile il fatto che, al momento del deposito dell'atto di appello (22/11/2019), la parte non avrebbe certo potuto 4 Il Presidente D enico Gallo c evocare l'applicazione della causa di esclusione della punibilità ex art. 131 bis cod. pen. non essendo a quella data intervenuta la succitata pronuncia da parte del giudice delle leggi. Fermo quanto precede, peraltro, appare altrettanto indiscutibile che all'udienza dibattimentale di secondo grado del 19/10/2020 (successiva alla sentenza n. 156 del 21/07/2020 della Corte costituzionale) nella quale veniva discussa e decisa l'impugnazione dello Shi e nel corso della quale la difesa, nel formulare le proprie conclusioni, si limitava ad insistere nei motivi di appello, la stessa difesa ben avrebbe potuto evocare l'applicazione dell'art. 131 bis cod. pen.: la mancata devoluzione della questione in sede di merito ha reso intempestiva e, come tale, non scrutinabile la richiesta nella presente sede di legittimità. Invero, la rilevabilità in cassazione dell'applicazione della summenzionata causa di esclusione della punibilità, come riconosciuta dalla giurisprudenza (Sez. 2, n. 35033 del 12/11/2020, Stolarz) presuppone, oltre all'immediata rilevabilità dagli atti - senza alcun tipo di ulteriore indagine, come tale impedita in sede di legittimità - dei relativi presupposti di applicabilità, il fatto che la richiesta sia in quella sede proposta necessariamente per la prima volta, ossia che i presupposti applicativi siano venuti in essere solo in epoca successiva alla pronuncia della sentenza di appello e che il ricorso per cassazione costituisca la prima ed unica ""occasione"" di chiedere l'applicazione dell'istituto: situazione che, nella specie, per le ragioni dinanzi esposte, non ricorre. 5. Alla pronuncia consegue, per il disposto dell'art. 616 cod. proc. pen., la condanna del ricorrente al pagamento delle spese processuali nonché al versamento, in favore della Cassa delle ammende, di una somma che, considerati i profili di colpa emergenti dal ricorso, si determina equitativamente in euro tremila P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende. Così deciso in Roma il 23/11/2021. Il Consigliere estensore Andrea Pellegrino ",11174
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s20@a2021@n46753@tS.clean.pdf,"SENTENZA sul ricorso proposto da Ed Dar Abdelatif, nato a Oulad El Mekenassi (Marocco) il 01/03/1983, rappresentato ed assistito dall'avv. Pierluigi Vittadini, di fiducia avverso la sentenza n. 196/2018 del 25/02/2020 della Corte di appello di Milano, terza sezione penale; visti gli atti, il provvedimento impugnato e il ricorso; udita la relazione svolta dal consigliere Andrea Pellegrino; letta la requisitoria scritta ex art. 23 d.l. n. 137/2020 convertito in I. n. 176/2020 con la quale il Sostituto procuratore generale Fulvio Baldi ha chiesto di dichiararsi l'inammissibilità del ricorso; preso atto che la difesa non ha chiesto la discussione orale né ha presentato memorie. RITENUTO IN FATTO 1. Con sentenza in data 25/02/2020, la Corte di appello di Milano confermava la pronuncia di primo grado resa dal Tribunale di Pavia in data 11/07/2017 che aveva condannato Ed Dar Abdelatif alla pena di anni quattro di reclusione ed euro 2.000,00 di multa per i reati di estorsione continuata aggravata Penale Sent. Sez. 2   Num. 46753  Anno 2021Presidente: GALLO DOMENICORelatore: PELLEGRINO ANDREAData Udienza: 23/11/2021(capo A) ed estorsione (capo B) commessi ai danni del sacerdote, don Mario Franco Cardinetti. 2. Avverso detta sentenza, nell'interesse di Ed Dar Abdeltaif, viene proposto ricorso per cassazione, per lamentare, quale motivo unico, assenza di adeguata motivazione in ordine alla credibilità della persona offesa, costituita parte civile, unica fonte di prova, di cui non era stata verificata l'attendibilità intrinseca ed estrinseca. La difesa ha ritenuto che il tenore dei messaggi intercorsi tra l'Ed Dar ed il Cardinetti si contraddistinguerebbero per i toni garbati e mai minatori utilizzati dal primo nei confronti del secondo, cui erano rivolte richieste di denaro in un'ottica di radicata e risalente consuetudine della persona offesa di aiutare economicamente l'imputato, anche dopo la fine della loro relazione sentimentale: secondo tale impostazione, l'iniziativa del Cardinetti di presentare denuncia doveva considerarsi una reazione per lo più di natura opportunistica nell'ambito del procedimento che veniva instaurato nei suoi confronti per il reato di cui all'art. 609 undecies cod. pen. CONSIDERATO IN DIRITTO 1. Il ricorso è inammissibile. 2. Il motivo di ricorso è aspecifico e, comunque, manifestamente infondato perché tendente ad ottenere una rivalutazione della regiudicanda, senza un reale ed effettivo confronto con la sentenza impugnata che, rispondendo al relativo motivo di appello, peraltro non particolarmente specifico, ha evidenziato come le pretese incongruenze della testimonianza della persona offesa, a ragione della sua delicata posizione di ministro di culto che gli avrebbe impedito di intrattenere relazioni sentimentali e della sua conseguente condizione di soggetto facilmente ricattabile, andassero ridimensionate al cospetto degli elementi aliunde rinvenibili, che avevano confermato come le richieste di denaro avanzate dall'imputato al prelato fossero continue, incessanti e perfino assillanti. 2.1. Tali richieste, infatti, si ritrovavano puntualmente nella fitta messaggistica intercorsa tra l'imputato e la vittima, sottoposta ad un vero e proprio ""assedio"", sia di giorno che di notte, posto in essere dall'imputato al fine di conseguire denaro, consistito in somme sino a 10.000,00/11.000,00 euro, che sono state ritenute esulare dalla nozione di ""prestito"" ovvero di ""erogazioni"" liberali rimesse alla benevolenza del sacerdote. In particolare, in numerosi messaggi si legge che il sacerdote, in diverse occasioni, cercava di resistere alle pressanti pretese adducendo l'impossibilità di 2 disporre di tali somme, finendo da ultimo per cedere per una sorta di ""sfinimento"" ed anche per le ricorrenti allusioni dell'Ed Dar ai loro rapporti e all'interesse del prelato che non ne venisse data divulgazione (cfr., Sez. 2, n. 25122 del 14/05/2021, S., Rv. 281549, in fattispecie di estorsione sessuale assimilabile, arrestatasi alla fase tentativo, in cui l'agente, pur avendo acquisito lecitamente immagine fotografiche ritraenti parti intime di una donna, aveva richiesto a quest'ultima una somma di denaro o, in alternativa, prestazioni sessuali in cambio della consegna o comunque della cancellazione delle foto, minacciando, in caso contrario, di diffonderle ai familiari della donna). 2.2. I riscontri alle dichiarazioni accusatorie del Cardinetti provengono non solo dalla messaggistica telefonica ma anche dall'avvenuta consegna, verificata in un'occasione dagli agenti operanti, da parte della persona offesa all'Ed Dar, della complessiva somma di euro 500 in banconote contrassegnate, circostanza che portò all'arresto dell'imputato nonché dagli esiti della successiva perquisizione effettuata presso l'abitazione del sacerdote ove furono trovate le tracce di ingenti trasferimenti di denaro compiuti dallo stesso a favore dell'Ed Dar, tramite assegni e versamenti postali, nell'ordine di alcune decine di migliaia di euro. 2.3. L'impostazione della Corte distrettuale - che ha vagliato l'attendibilità intrinseca della persona offesa, raffrontando il narrato con i succitati elementi esterni di prova - pare rispettosa della giurisprudenza di questa Corte (Sez. U, n. 41461 del 19/07/2012, Bell'Arte, Rv. 253214) secondo cui le dichiarazioni della parte offesa possono essere legittimamente poste da sole a base dell'affermazione di penale responsabilità dell'imputato, previa verifica, corredata da idonea motivazione, della loro credibilità soggettiva e dell'attendibilità intrinseca del racconto, con un vaglio dell'attendibilità del dichiarante più penetrante e rigoroso rispetto a quello generico cui vengono sottoposte le dichiarazioni di qualsiasi testimone, di talché tale deposizione può essere assunta da sola come fonte di prova unicamente se venga sottoposta a detto riscontro di credibilità oggettiva e soggettiva. 2.4. Tuttavia - ed è proprio quello che la Corte di merito ha puntualmente eseguito - può essere opportuno procedere al riscontro di tali dichiarazioni con altri elementi qualora la persona offesa si sia anche costituita parte civile e sia, perciò, portatrice di una specifica pretesa economica la cui soddisfazione discenda dal riconoscimento della responsabilità dell'imputato (cfr., ex multis, Sez. 5, n. 12920 del 13/02/2020, Ciotti, Rv. 279070; Sez. 1, n. 29372 del 24/06/2010, Stefanini, Rv. 248016; Sez. 6, n. 33162 del 03/06/2004, Patella, Rv. 229755). 2.5. Ciò posto, ogni ulteriore vaglio critico circa il giudizio di attendibilità della deposizione della persona offesa è precluso a questa Suprema Corte in ossequio al principio incontroverso nella giurisprudenza di legittimità secondo cui I 3 la valutazione della credibilità della persona offesa dal reato rappresenta una questione di fatto che ha una propria chiave di lettura nel compendio motivazionale fornito dal giudice e non può essere rivalutata in sede di legittimità, salvo che il giudice non sia incorso in manifeste contraddizioni, che non si ravvisano nel caso di specie (in termini, cfr., Sez. 6, n. 27322 del 2008, De Ritis, cit.; Sez. 3, n. 8382 del 22/01/2008, Finazzo, Rv. 239342; Sez. 6, n. 443 del 04/11/2004, dep. 2005, Zamberlan, Rv. 230899; Sez. 3, n. 3348 del 13/11/2003, dep. 2004, Pacca, Rv. 227493; Sez. 3, n. 22848 del 27/03/2003, Assenza, Rv. 225232). 3. Alla pronuncia consegue, per il disposto dell'art. 616 cod. proc. pen., la condanna del ricorrente al pagamento delle spese processuali nonché al versamento, in favore della Cassa delle ammende, di una somma che, considerati i profili di colpa emergenti dal ricorso, si determina equitativamente in euro tremila P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende. Così deciso in Roma il 23/11/2021. Il Consigliere estensore Il Presidente Andrea Pellegrino DAenico Gallo O e ~c7 ",7953
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46625@tS.clean.pdf,"SENTENZA sul ricorso proposto da Gualberto Annorelli Joao Victor, nato in Brasile il 30/10/1998 avverso l'ordinanza del 14/05/2021 del Tribunale di Messina, sezione per il riesame. Visti gli atti, il provvedimento impugnato e il ricorso; udita la relazione svolta dal consigliere Maria Silvia Giorgi; letta la requisitoria scritta del Pubblico Ministero, in persona del Sostituto Procuratore generale Simone Perelli, che ha concluso chiedendo di rigettare il ricorso. RITENUTO IN FATTO 1. Con il provvedimento in epigrafe il Tribunale di Messina, sezione del riesame, ha confermato l'ordinanza del Giudice per le indagini preliminari Penale Sent. Sez. 6   Num. 46625  Anno 2021Presidente: MOGINI STEFANORelatore: GIORGI MARIA SILVIAData Udienza: 23/11/2021applicativa della misura cautelare della custodia in carcere nei confronti di Joao Victor Gualberto Amorelli indagato per i delitti di partecipazione ad associazione dedita al traffico di cocaina e marijuana (capo 31) e di detenzione e cessione di vari quantitativi delle medesime sostanze (capi 45 e 50), di cui agli artt. 74 e 73, d.P.R. 9 ottobre 1990, n. 309. Secondo il Tribunale risultava accertata, alla stregua degli esiti delle investigazioni -condotte attraverso operazioni intercettative, servizi di osservazione e appostamento, perquisizioni e sequestri, cui si sono aggiunte a partire dal giugno 2019 le dichiarazioni rese da Carmelo Porto, divenuto collaboratore di giustizia- l'esistenza di due associazioni criminali stabilmente operanti nel versante ionico della provincia di Messina (capi 1 e 31), dedite alla pianificazione e all'esecuzione di una indeterminata serie di cessioni di stupefacente. Il collaboratore ha delineato il contesto generale della consorteria di cui al capo 31), capeggiata da Giovanni Marco Condorelli, altresì partecipe dell'associazione di stampo mafioso ""Brunetto"", articolazione territoriale del clan ""Santapaola"" e tratto in arresto il 26 maggio 2020. Le dichiarazioni del collaborante hanno consentito una lettura unificata del copioso materiale intercettativo preesistente da cui emergevano la struttura gerarchica e la stabile suddivisione dei compiti all'interno del sodalizio; i frequenti contatti intrattenuti dai vari sodali; l'esistenza di una cassa comune; l'interdipendenza delle condotte; un collaudato modus operandi; il comune impegno per sostenere i compartecipi in difficoltà. La gravità del quadro indiziario, per il delitto di partecipazione all'associazione nella quale l'indagato operava e per i singoli reati-fine di cui ai capi 45) e 50) è desunta dal tenore delle conversazioni intercettate anche in concomitanza con il personale coinvolgimento dello stesso in episodi di cessione di droga, indicativi del ruolo svolto dall'indagato nella consorteria e obiettivamente non marginali né occasionali. Il Tribunale del riesame ha evidenziato innanzitutto il tenore chiaro e inequivoco delle conversazioni intercettate (in particolare, quelle del 24 marzo e 9 maggio 2019) e analiticamente trascritte nell'impugnata ordinanza. Vengono indicati come significativi: l'episodio legato all'arresto di Antonio Cacciola -ove Gualberto Amorelli veniva contattato da Condorelli per concordare un incontro finalizzato a consegnargli carte che a sua volta avrebbe dovuto portare a Cacciola, che si trovava in custodia domiciliare, e per riferirgli ""qualcosa"" che riguardava il processo per direttissima che si sarebbe celebrato il giorno seguente-; le conversazioni registrate il 9 maggio 2019 fra Cacciola e Russo che lumeggiano il ruolo di Gualberto Amorelli come possibile sostituto dello stesso Cacciola e fra Gualberto Amorelli e Russo, ove il primo rivendica di 2 avere sempre mantenuto un comportamento corretto con il sodale arrestato, diversamente da Condorelli che in quel momento si trovava in una situazione conflittuale con gli altri compartecipi; -l'aggressione perpetrata ai danni di Matteo Puddu (""reo"" di essersi allontanato dal gruppo) il 16 maggio 2019 - oggetto di distinto procedimento- dimostrativa di un intenso vincolo fra i componenti della consorteria criminale. La tipologia degli episodi era quindi ritenuta indicativa del vincolo durevole che accomunava Gualberto Amorelli ai sodali, alla luce della consapevolezza delle risorse dell'organizzazione su cui poter contare e quindi della partecipazione al gruppo criminale, contribuendo al suo mantenimento. Quanto ai due reati fine contestati ai capi 45) e 50) il Tribunale poneva a fondamento del suo convincimento le conversazioni intercettate in occasione dei distinti episodi. Per il capo 45) quello intervenuto tra Francesco Scadi e l'indagato, ove il primo si lamentava di essere stato fermato dalle forze dell'ordine dopo avergli consegnato il denaro. Per il secondo il dialogo registrato tra Gianluigi Finoccchiaro e Gualberto Amorelli, in cui il cliente si doleva di avere ricevuto dello zucchero, interpretabile secondo il Tribunale nel senso di scarsa qualità dello stupefacente, verosimilmente tagliato con una quantità eccessiva di mannitolo. Quanto all'attualità e alla concretezza delle esigenze cautelari e all'adeguatezza della misura carceraria, assistite da una presunzione relativa di sussistenza quanto al reato associativo, il Tribunale, ai fini del consistente pericolo di recidiva, evidenziava la notevole gravità dei delitti contestati, attinenti al traffico di cocaina e marijuana, e la personalità negativa dall'indagato, in costante contatto con sodali e clienti (anche se gli ulteriori reati non hanno costituito oggetto della domanda cautelare) e la cui indole aggressiva è manifestata dalla efferata aggressione nei confronti di Puddu. A fronte di tali emergenze i redditi da lavoro percepiti nel periodo 2016-2019 sono stati considerati del tutto minusvalenti. 2. Avverso l'ordinanza del Tribunale del riesame ha proposto ricorso per cassazione il difensore di Gualberto Amorelli, deducendo la violazione di legge e il vizio di motivazione: - per il profilo della gravità indiziaria in ordine ai reati contestati. Con riguardo al reato associativo, le conversazioni intercettate avrebbero un significato generico ed equivoco quanto alla prova di una effettiva partecipazione al sodalizio criminale. Viceversa, posto che il collaboratore Carmelo Porto non ha in alcun modo menzionato il ricorrente, i dialoghi non provano l'adesione del ricorrente all'associazione criminosa, meramente congetturata dai contatti con 3 Condorelli e Cacciola. Gualberto Amorelli non è stato trovato in possesso di denaro né di stupefacente e ha declinato richieste di sostanza drogante da parte di Finocchiaro e Scarfì. Quanto ai reati-fine, essi non sono attribuibili all'indagato, come si evince dalla conversazione del 10 maggio 2019 in cui Finocchiaro contesta allo stesso di avergli fornito dello ""zucchero""; - in relazione alle ragioni cautelari a sostegno della ritenuta adeguatezza della massima misura coercitiva, atteso che il Tribunale non ha valorizzato la circostanza che i fatti si riferiscono a condotte commesse fino all'anno 2019, con ciò evidenziandosi l'inesistenza della concretezza ed attualità del pericolo di recidivanza, tanto più alla luce dell'incensuratezza del ricorrente, che dispone anche di attività lavorativa documentata. Sotto diverso profilo censura l'omessa valutazione di adeguatezza della misura della custodia domiciliare assistita dal dispositivo elettronico. 3. Il ricorso è stato trattato, ai sensi dell'art. 23, commi 8 e 9, d.l. 28 ottobre 2020, n. 137, senza l'intervento delle parti. CONSIDERATO IN DIRITTO 1. Il motivo di ricorso concernente il quadro indiziario in ordine al delitto associativo investe, per i profili della violazione di legge e mancanza o manifesta illogicità della motivazione, il giudizio di gravità espresso dal Tribunale. Difetterebbe, ad avviso del ricorrente, il presupposto probatorio della intraneità dell'indagato all'associazione finalizzata al narcotraffico (capo 1), in assenza di condotte concrete, evocative di un contributo causalmente apprezzabile, che sarebbe racchiuso soltanto nel contenuto di alcune conversazioni dal contenuto non univoco, difettando altresì la prova dei contestati reati-fine. Quanto alla sussistenza della struttura associativa -peraltro non contestata dal ricorrente in sede di riesame- il Tribunale ha evidenziato innanzitutto la consistenza dei copiosi dati informativi (in particolare, le precise dichiarazioni del collaboratore di giustizia Carmelo Porto, corroborate dal chiaro tenore delle conversazioni intercettate e gli esiti delle operazioni di perquisizione e sequestro di droga), dai quali era lecito desumere l'effettiva esistenza e operatività di un'associazione criminosa operante nel versante ionico messinese. I Giudici del riesame hanno adeguatamente valorizzato gli indizi attestanti la struttura gerarchica e la stabile suddivisione dei compiti all'interno del sodalizio, la assidua continuità dei contatti e la distribuzione dei ruoli fra i sodali, la capacità del 4 gruppo di approvvigionarsi in modo da soddisfare costantemente la domanda di mercato; la commissione di plurimi reati fine; la preoccupazione per le vicende legali che riguardano i partecipi. Infine, il Tribunale ha dato puntualmente e logicamente conto delle specifiche ragioni per le quali l'indagato era attinto da gravi indizi di colpevolezza, con riguardo sia alla sua concreta partecipazione all'associazione dedita al narcotraffico gravitante nell'ambito della cosca capeggiata da Condorelli, che ai due distinti episodi di cessione di stupefacente costituenti reati-fine. In particolare, la prova cautelare del protagonismo dell'indagato nel contesto associativo emerge dal tenore chiaro e inequivoco delle conversazioni intercettate, analiticamente indicate e sintetizzate nell'impugnata ordinanza, dimostrative del contributo consapevolmente fornito con stabilità al raggiungimento degli illeciti fini della struttura criminosa, non essendo possibile inquadrare atomisticamente le condotte dell'indagato. In ciò si colloca anche il rapporto fiduciario con il capo, Condorelli, che -secondo quanto rappresentato da Cacciola- riservava un trattamento di favore a Gualberto Amorelli, ritenendolo soggetto molto affidabile. Del resto lo stesso era stato investito del delicato compito di recarsi da Cacciola per portargli documenti e istruzioni in vista del processo per direttissima. Tali elementi sono rappresentativi di un vincolo perdurante dell'indagato rispetto all'associazione. Orbene, attesa la consistenza e la solidità del descritto compendio indiziario, non è consentito alla Corte di cassazione di sovrapporre la propria valutazione alle puntuali e logiche argomentazioni svolte dal giudice del merito cautelare in ordine alla qualificata probabilità di colpevolezza dell'indagato per il delitto contestato, che, siccome correttamente motivate in punto di gravità dell'acquisito quadro indiziario, non sono sindacabili in sede di controllo di legittimità. 2. Anche il motivo di ricorso concernente i gravi indizi in ordine alla commissione dei reati-fine di cui ai capi 45) e 50) è infondato. Le doglianze sono sostanzialmente dirette a una rilettura degli elementi indiziari e a una diversa e alternativa ricostruzione della vicenda criminosa, che esula dallo scrutinio di legittimità. A fronte di una censura generica, relativa al capo 50), riferita unicamente alla reinterpretazione della conversazione intercorsa il 10 maggio 2019 tra Finocchiaro e Gualberto Amorelli, in cui il primo contesta di avere ricevuto dello ""zucchero"", il Tribunale, con motivazione lineare e priva di fratture logiche, rappresenta come la doglianza sia da intendersi riferita alla scarsa qualità dello stupefacente ricevuto, probabilmente tagliato con eccessiva 5 quantità di mannitolo, con ciò rimanendo immutato il giudizio di rilevanza della condotta. 2. Non è fondato neppure il motivo di ricorso riguardante i profili delle esigenze cautelari e dell'adeguatezza della misura applicata. Ed invero, l'apparato argomentativo del provvedimento impugnato risulta coerente con il quadro normativo di riferimento. Nell'ordinanza del riesame, ai fini del consistente e attuale pericolo di reiterazione criminosa, sono stati valorizzati con motivazione diffusa e logicamente congrua e perciò insindacabile in sede di legittimità - oltre la presunzione legale di pericolosità e di esclusiva adeguatezza della custodia in carcere per il delitto associativo - sia la notevole gravità degli altri delitti contestati, attinenti a due significativi episodi di cessione e ad altri per i quali non vi è stata domanda cautelare, sia la pericolosità dell'indagato, desumibile dalla versatilità del suo ruolo (si occupa del processo a carico di Cacciola, partecipa attivamente alla aggressione nei confronti di Puddu, smercia stupefacente). A fronte dell'assenza di specifici elementi da cui desumere la rescissione di legami con il contesto criminale di riferimento e, dunque, il superamento della presunzione di adeguatezza esclusiva, la inidoneità di misure meno afflittive è dunque congruamente motivata. Peraltro, in tema di misure coercitive disposte per il reato associativo di cui all'art. 74 d.P.R. 9 ottobre 1990, n. 309, in relazione a condotte risalenti nel tempo, l'affievolimento delle esigenze cautelari, confacente a superare la presunzione di adeguatezza della sola custodia in carcere, deve risultare da specifici elementi di fatto idonei a dimostrare lo scioglimento del gruppo ovvero il recesso individuale e il ravvedimento del soggetto sottoposto alla misura, che nella fattispecie non è comprovato, avendo il Tribunale ritenuto la irrilevanza dei modesti redditi da lavoro -che per la loro entità non costituiscono una remora dal perseverare nella attività illecita- a fronte dei negativi elementi rappresentati (Sez. 3, n. 23367 del 17/12/2015, dep. 2016, Marzoli, Rv. 267341). 4. Al rigetto dell'impugnazione segue la condanna del ricorrente al pagamento delle spese processuali. 6 Il Consigliere estensore Maria Silvia Giorgi C.PL-Is5242- Il Presidente Stefano Mogini P. Q. M. Rigetta il ricorso e condanna il ricorrente al pagamento delle spese processuali. Manda alla Cancelleria per gli adempimenti previsti dall'art. 94, comma 1-ter, disp. att. cod. proc. pen. Così deciso il 23/11/2021 ",14298
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46606@tS.clean.pdf,"SENTENZA sul ricorso proposto da Petrillo Maurizio, nato il 06/03/1969 a Lanciano avverso la sentenza del 19/02/2021 della Corte d'appello di L'Aquila. Visti gli atti, il provvedimento impugnato e il ricorso; udita la relazione svolta dal consigliere Maria Silvia Giorgi; letta la requisitoria scritta del Pubblico Ministero, in persona del Sostituto Procuratore generale Simone Perelli, che ha concluso chiedendo il rigetto del ricorso. RITENUTO IN FATTO 1. Il Giudice per l'udienza preliminare del Tribunale di Lanciano, con sentenza in data 19 giugno 2020 pronunciata all'esito di rito abbreviato, riteneva l'odierno imputato responsabile del reato continuato di plurime cessioni di varie Penale Sent. Sez. 6   Num. 46606  Anno 2021Presidente: MOGINI STEFANORelatore: GIORGI MARIA SILVIAData Udienza: 23/11/2021dosi di cocaina ed eroina a giovani tossicodipendenti ex art. 73, comma 5, d.P.R. 9 ottobre 1990, n. 309, condannandolo alla pena di anni 3 e mesi 4 di reclusione ed euro 10.000 di multa, rigettando l'istanza di applicazione della pena sostitutiva del lavoro di pubblica utilità sul rilievo della pluralità degli episodi di cessione di droga, denotanti una sicura professionalità. La Corte d'appello di L'Aquila confermava la sentenza di primo grado, disattendendo lo specifico motivo di gravame in punto di carenza del parere del P.M. sull'istanza di applicazione della pena del lavoro di pubblica utilità, di cui confermava l'immeritevolezza, poiché il P.M., presente in udienza era stato comunque messo in condizione di esprimere il suo parere in ordine al beneficio. 2. Il difensore di Petrillo ha presentato ricorso per cassazione avverso la citata sentenza e ne ha chiesto l'annullamento, censurandone la violazione di legge quanto all'accertata pretermissione del parere del P.M. sulla richiesta di applicazione della pena sostitutiva del lavoro di pubblica utilità, nonché la illogicità della motivazione circa i criteri enunciati a sostegno del rigetto nel merito della medesima richiesta. 3. Il ricorso è stato trattato, ai sensi dell'art. 23, commi 8 e 9, d.l. 28 ottobre 2020, n. 137, senza l'intervento delle parti. CONSIDERATO IN DIRITTO 1. Il primo motivo di ricorso, con il quale il ricorrente denunzia la violazione di legge per la carenza di parere del P.M. sulla richiesta di applicazione della pena sostitutiva, non è fondato. Invero, la mancata acquisizione del parere del pubblico ministero, sulla richiesta difensiva di applicazione della pena sostitutiva dei lavori di pubblica utilità ex art. 73, comma 5-bis, d.P.R. n. 309 del 1990, non determina la nullità ex art. 178 lettera b) cod. proc. pen. del provvedimento reiettivo del giudice, quando il rappresentante della pubblica accusa, presente - come nella specie - all'udienza, sia stato comunque messo in condizione di esprimere le proprie conclusioni nel contraddittorio camerale proprio del giudizio abbreviato, ancorché in concreto non lo abbia fatto (cfr. Sez. 6, n. 33165 del 29/05/2012, Santariga, Rv. 253196). 2. Il secondo motivo di ricorso, in punto di mancanza o illogicità della motivazione della sentenza impugnata, si palesa manifestamente infondato e per 2 Il Presidente Stefano Mogini Il Consigliere estensore Maria Silvia Giorgi LLLì o taluni versi aspecifico. il  comune apparato argomentativo dei giudici di merito circa l'immeritevolezza Š in fatto - del beneficio, con riferimento alla pluralità degli accertati episodi di spaccio di droga rivelatori dell'esercizio di un'attività professionale da parte dell'imputato, appare connotato da una motivazione succinta ma logicamente congrua, perciò insindacabile in sede di legittimità. Essa appare inoltre coerente con il principio giurisprudenziale per cui l'applicazione della sanzione sostitutiva del lavoro di pubblica utilità prevista dall'art. 73, comma 5-bis, d.P.R. n. 309 del 1990, non consegue automaticamente al ricorrere dei presupposti legali, bensì è oggetto di una valutazione discrezionale del giudice in ordine alla meritevolezza dell'imputato ad ottenerla (Sez. 3, n. 26082 del 22/07/2020, Rv. 279757. 3. Il ricorso va pertanto rigettato con la conseguente condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso il 23/11/2021 ",4312
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s10@a2021@n46449@tS.clean.pdf,"SENTENZA sul ricorso proposto da: HAMLICH KHALID nato il 21/07/1979 avverso l'ordinanza del 20/01/2021 del TRIB. SORVEGLIANZA di MILANO udita la relazione svolta dal Consigliere RAFFAELLO MAGI; lette/sentite le conclusioni del PG Penale Sent. Sez. 1   Num. 46449  Anno 2021Presidente: SANTALUCIA GIUSEPPERelatore: MAGI RAFFAELLOData Udienza: 23/11/2021IN FATTO E IN DIRITTO 1. Il Tribunale di Sorveglianza di Milano, con provvedimento emesso in data 20 gennaio 2021 ha disposto la revoca di una propria precedente decisione (del 16 dicembre 2020) nei confronti di Hamlich Khalid, in tema di misura di sicurezza. 1.1 In particolare risulta che : a) in sede di appello sulla misura di sicurezza della espulsione dal territorio dello Stato (ai sensi dell'art.235 cod.pen.) disposta dal Magistrato di Sorveglianza, il Tribunale ha applicato, ritenendola maggiormente adeguata alle condizioni personali e familiari, la misura della libertà vigilata per anni uno con decisione del 16.12.2020; b) ricevuta la nota del 22 dicembre 2020, in cui si evidenziava la sopravvenuta irreperibilità di Hamlich Khalid, il Tribunale ha revocato de plano la prima decisione, dichiarando eseguibile la misura della espulsione. 2. Avverso detta ordinanza ha proposto ricorso per cassazione - a mezzo del difensore - Hamlich Khalid, deducendo vizio del procedimento. 2.1 In particolare, il ricorrente rileva: a) che la irreperibilità era solo temporanea, tanto che in data 20 gennaio 2021 Hamlich Khalid si è presentato agli organi di pubblica sicurezza; b) che, in ogni caso, la procedura per la eventuale revoca della misura, meno grave, della libertà vigilata doveva essere trattata in contraddittorio innanzi al Magistrato di Sorveglianza e non de plano dal medesimo Tribunale. 3. Il ricorso è fondato, nei limiti e per le ragioni che seguono. 3.1 Le decisioni in tema di misure di sicurezza sono emesse dal Magistrato di Sorveglianza ai sensi dell'art. 678 co.1 e 679 cod.proc.pen., con applicazione del rito partecipato di cui all'art.666 cod.proc.pen. e le decisioni sono impugnabili con appello al Tribunale di Sorveglianza ai sensi dell'art.680 cod.proc.pen., con applicazione parimenti del rito camerale partecipato. 3.2 Nel caso in esame la cognizione appartiene al Tribunale, essendo stato proposto appello ed avendo il Tribunale operato una riforma, in senso favorevole, della prima decisione. Quanto alla esistenza di un generale potere di revoca per fatti sopravvenuti, anche fuori dai casi espressamente tipizzati, di decisioni emesse dalla magistratura di sorveglianza, questa Corte di legittimità ne ha affermato in più occasioni la sussistenza. 2 E' stato in particolare ritenuto che nel procedimento di sorveglianza trova applicazione il principio generale della revocabilità dei provvedimenti giurisdizionali quando risulti, successivamente alla loro adozione, una diversa situazione di fatto rispetto a quella assunta a presupposto del precedente provvedimento (ex multis, Sez. I n. 15861 del 7.3.2014, rv 259604). 3.3 L'esistenza di un generale potere di apprezzamento di tale «diversa situazione di fatto» non può, tuttavia, determinare l'adozione, in sede di esercizio del potere medesimo, di forme procedimentali atipiche, dovendosi individuare il giudice competente in quello che ha emesso la statuizione eventualmente da revocare (nel caso in esame, il Tribunale di Sorveglianza) e la procedura da seguire in quella della udienza camerale partecipata di cui all'art.666 e 678 cod.proc.pen. . Risulta pertanto fondata, su tale aspetto, la deduzione difensiva, essendo affetto da nullità ex art.178 co.1 lett. c cod.proc.pen. il  provvedimento di revoca emesso de plano . P.Q.M. Annulla l'ordinanza impugnata con rinvio per nuovo giudizio al Tribunale di Sorveglianza di Milano. Così deciso il 23 novembre 2021 ",3814
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s30@a2021@n46205@tS.clean.pdf,"SENTENZA sul ricorso proposto da Manfredi Giovanni, nato ad Altamura il 09/10/1954, avverso l'ordinanza in data 21/07/2021 del Tribunale di Venezia, visti gli atti, il provvedimento impugnato e il ricorso; udita la relazione svolta dal consigliere Ubalda Macrì; letta la memoria del Pubblico Ministero, in persona del Sostituto Procuratore generale, Stefano Tocci, che ha concluso chiedendo l'inammissibilità del ricorso RITENUTO IN FATTO 1. Con ordinanza in data 21 luglio 2021 il Tribunale del riesame di Venezia ha rigettato l'appello avverso l'ordinanza in data 17 maggio 2021 del GIP del Tribunale di Verona che aveva applicato a Giovanni Manfredi, indagato di cessione di cocaina, ai sensi dell'art. 73, comma 1, d.P.R. n. 309 del 1990 (nonché per il comma 5) e recidivo, la custodia cautelare in carcere. L'aggravamento della misura si era reso necessario, perché era stato trovato in compagnia di amici pregiudicati dei suoi stessi reati al bar ove s'era intrattenuto anche dopo il controllo dei Carabinieri, nonostante fosse autorizzato a uscire di casa, ove era ristretto agli arresti donniciliari, solo per motivi di salute o strettamente necessari alla vita. Penale Sent. Sez. 3   Num. 46205  Anno 2021Presidente: DI NICOLA VITORelatore: MACRI' UBALDAData Udienza: 23/11/20212. La difesa dell'indagato lamenta la violazione di legge e il vizio di motivazione perché l'inosservanza della prescrizione non poteva ritenersi grave, dal momento che era rimasto nel Comune e perché i Giudici non avevano valutato la comunicazione del Pubblico ministero secondo cui stava fornendo un contributo utile alle indagini. Sostiene che durante l'esecuzione della misura è stato sempre corretto e rispettoso delle prescrizioni dell'Autorità. CONSIDERATO IN DIRITTO 3. Il ricorso è manifestamente infondato. E' incontestato che il ricorrente stesse al bar con gli amici, nonostante potesse uscire di casa solo per deambulare, effettuare la spesa e acquistare beni di prima necessità. E' altresì incontestato che, nonostante il richiamo dei Carabinieri, il ricorrente sia rimasto al bar. Di qui la decisione del GIP, su richiesta del Pubblico ministero di aggravare la misura. Il Tribunale del riesame ha motivatamente confermato la decisione, osservando che la violazione delle prescrizioni è stata grave, perché compiuta per esigenze estranee a quelle per cui aveva avuto l'autorizzazione a uscire, perché consistente nella frequentazione di pregiudicati e perché non rispettosa dell'invito dei Carabinieri a ritirarsi a casa. A differenza di quanto dedotto dalla difesa, il Tribunale del riesame ha considerato pure il ruolo collaborativo con la Procura della Repubblica, ma ne ha escluso la rilevanza, poiché non ha creduto alla giustificazione del ricorrente secondo cui si era trattenuto al bar per fotografare la targa dell'autovettura di alcuni sospetti. Della ventilata attività collaborativa mancava un riscontro obiettivo e anzi era illogica la permanenza presso il bar per almeno due ore, al solo scopo di effettuare una foto con il cellulare. La decisione è immune dalle censure sollevate. Sulla base delle considerazioni che precedono, la Corte ritiene pertanto che il ricorso debba essere dichiarato inammissibile, con conseguente onere per il ricorrente, ai sensi dell'art. 616 cod. proc. pen., di sostenere le spese del procedimento. Tenuto, poi, conto della sentenza della Corte costituzionale in data 13 giugno 2000, n. 186, e considerato che non vi è ragione di ritenere che il ricorso sia stato presentato senza ""versare in colpa nella determinazione della causa di inammissibilità"", si dispone che il ricorrente versi la somma, determinata in via equitativa, di euro 3.000,00 in favore della Cassa delle Ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende. 2 Manda alla Cancelleria per gli adempimenti di cui all'art. 94, comma 1-ter, disp. att. cod. proc. pen. Così deciso, il 23 novembre 2021 ",4038
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s30@a2021@n46202@tS.clean.pdf,"SENTENZA sul ricorso proposto da Colubriale Rocco, nato a Soverato il 14/06/1988 avverso l'ordinanza del 12/05/2021 del Tribunale della libertà di Catanzaro visti gli atti, il provvedimento impugnato e il ricorso; udita la relazione svolta dal consigliere Stefano Corbetta; letta la requisitoria redatta ai sensi dell'art. 23 d.l. 28 ottobre 2020, n. 137, dal Pubblico Ministero, in persona del Sostituto Procuratore generale Stefano Tocci, che ha concluso chiedendo l'inammissibilità del ricorso; lette le conclusioni del difensore, avv. Gregorio Tino, che insiste per l'accoglimento del ricorso. Penale Sent. Sez. 3   Num. 46202  Anno 2021Presidente: DI NICOLA VITORelatore: CORBETTA STEFANOData Udienza: 23/11/2021RITENUTO IN FATTO 1. Con l'impugnata ordinanza, il Tribunale di Catanzaro, costituitb ai sensi dell'art. 309 cod. proc. pen., rigettava la richiesta di riesame proposta nell'interesse di Rocco Colubriale avverso l'ordinanza emessa dal G.Lp. del Tribunale di Catanzaro, che aveva applicato al predetto la misura della custodia in carcere per il delitto ex art. 74, commi 1 e 2, d.P.R. n. 309 del 1999 di cui al capo 1 dell'incolpazione provvisoria, nonché per plurime violazioni all'a-t. 73 d.P.R. n. 309 del 1990, contestate ai capi 7), 8), 9) e 10). 2. Avverso l'indicata ordinanza, l'indagato, per mezzo del difensore di fiducia, propone ricorso di cassazione, affidato a due motivi. 2.1. Con il primo motivo si deduce la violazione dell'art. 606, comrna i, lett. c) ed e), cod. proc. pen. in relazione agli artt. 292 e 309 cod. proc. peri. Assume il ricorrente che il Tribunale cautelare avrebbe valutato illogicamer te le emergenze investigative da cui dedurre la sussistenza dello stabile accordo e la consapevolezza di operare in una struttura associativa di rango criminale ben più strutturato, e non avrebbe chiarito la natura dei rapporti debito-credito intercorrenti con Raffaele Campagna, il presunto promotore del sodalizio. Oltre a ciò, con riferimento ai contestati reati-fine, il Tribunale non ha considerato che si tratta di condotte per lo più finalizzate alla ricerca di droga per l'i Tirn nente consumo personale o di gruppo, essendo il Colubriale un assuntore ci tale sostanza, come emerge dalla certificazione del Serd di Soverato. Il Trib.inale, inoltre, non avrebbe considerato alcune conversazioni, in cui il Colubriale viene definito un ""tossico"", così come avrebbe errato nella valutazione di altre, cc me la n. 3325, in cui si insinua il dubbio che fosse stato il Colubriale a irfornare i Carabinieri sulle armi rinvenute a casa del Mirarchi. Ancora, il Tribunale non spiega perché ha ritenuto inattendibile il Mirarchi, laddove ha affermato ::he le richieste di denaro al Colubriale si riferivano a pregressi debiti pe-  effetuare scommesse sportive. La motivazione, insomma, sarebbe claudicante, apo e viziata dalla lettura parcellizzata degli elementi di prova. 2.2. Con il secondo motivo si eccepisce la violazione dell'art. 606, comma 1, lett. c) ed e), cod. proc. pen. in relazione agli artt. 274, lett. c), 275, comma 3, 292, lett. c) e c-bis), cod. proc. pen. Ad avviso del ricorrente, il Tribunale cautelare ha richiamato le presunzioni di legge in tema di reati associatNo con formula di stile, il che integra il vizio di omessa motivazione, mentre En, -ebbe dovuto argomentare in ordine alla sussistenza delle esigenze cautelari, come 2 affermato da Sez. 1, n. 45657 del 06/10/2015, valutando l'incensuratez,!a, gli esiti negativi dei controlli delle forze dell'ordine, la condizioni di vita e sociali, quali la nascita di un figlio e l'apertura di una palestra. Infine, la motivazione sarebbe apodittica, laddove ha escluso l'adeguatezza della misura degli arresti domiciliari a preservare le asserite esigenze cautelari. CONSIDERATO IN DIRITTO 1. Il ricorso è inammissibile. 2. Il primo motivo è inammissibile perché reitera, in maniera generica e fattuale, le medesime doglianze che il Tribunale cautelare ha rigettato cDn un percorso argomentativo adeguato e scevro da profili di illogicità manifestai, e con il quale il ricorrente omette di misurarsi criticamente. 3. Sulla scorta dell'ampio materiale investigativo raccolto durante le indagini - rappresentato da intercettazioni ambientali e telefoniche, paclinamenti, osservazioni, fotogrammi tratti dalle videoregistrazioni dei sisterii di videosorveglianza - e puntualmente indicato alle p. 2-7 del provveclinentc impugnato, il Tribunale cautelare ha ritenuto sussistente, a livellc di gravità indiziaria, l'associazione di cui al capo 1), essendo emerso uno stabile vincolo tra più soggetti, operanti nella zona del sovaratese e nel territorio di Guardavalle, capaci di pianificare ed eseguire con carattere di continuatività ma serie indeterminata di cessioni di sostanza stupefacente, che veniva stoccata ed occultata in numerose basi logiche, e i cui proventi erano destinati alla ' cassa comune"" del sodalizio, gestita dai vertici, che, a loro volta, tramite figure intermedie, attivavano il meccanismo di recupero dei crediti presso i pusher. In particolare, come ritenuto dal Tribunale, in seno al gruppo spvera:ese il Colubriale aveva il ruolo di collettore dei proventi dello spaccio dei sociali; come emerge da una messe di intercettazioni telefoniche, puntualmente e..spcste nel provvedimento impugnato (p. 10-12), il Colubriale, infatti, era solito richiamare all'ordine i sodali di grado subordinato, fissando delle scadenze prestabilite - di regola in prossimità del quindici del mese - per la riscossione dei pnventi dell'attività di spaccio di stupefacenti verso gli assuntori da loro stabilmente riforniti, denaro che veniva accreditato dai pusher su un'apposita carta postepay, tanto che, in caso di incertezza del versamento, il Colubriale pretendeva l'invio di una foto che dimostrasse l'avvenuto pagamento (cfr. p. 11). Come rilevato dal Tribunale, la raccolta del denaro dai pusher effettuata dal ricorrente avveniva per conto del Campagna, il capo del sodalzio, e ciò 3 corrispondeva a una sorta di tassa, nell'ordine di circa 3.000 euro mensili (:fr. p. 12), da versare per poter esercitare l'attività di spaccio nel territorio la lui controllato. Secondo quanto accertato dal Tribunale, il Colubriale consegr ava il denaro raccolto alla moglie, Daniela Meraglia, la quale, a sua vol.:a, lo accreditava al Campagna tramite bonifico ovvero a mezzo di ricariche telefoniche on line in favore di Marco Vitale, come risulta dalla documentazione ac:quisita (e puntualmente indicata a p. 12 alla nota 3). Il Tribunale ha desunto elementi di conferma, a livello di gravità indi i:iaria, dell'indicato ruolo svolto dal ricorrente da quanto accertato all'atto dell'arresto, avvenuto il 12 febbraio 2020: il Colubriale, infatti, fu trovato in possesso in 200 gr. di marijuana mentre, sul suo telefono cellulare, furono individuate numerose conversazioni tramite whatsapp (messaggistica e audio, oltre che rito e screenshot), con solleciti di pagamento nei confronti di una serie di soggetti puntualmente indicati (p. 13 del provvedimento impugnato). 4. Quanto ai reati-scopo, oggetto di puntuale analisi nell'ordinanza impugnata (p. 7-10), il Tribunale ha confutato la doglianza difensiva vo ta ad accreditare il consumo personale e/o di gruppo della sostanza stupefa:ente, facendo leva sia sul tenore delle intercettazioni telefoniche, in cui, in alcuni casi, è l'interlocutore a chiedere al Colubriale la sostanza (cfr. capo 1, p. :7), sia sul fatto che è rimasta del tutto assertiva ed indimostrata la qualità di assuntore di sostanze Stupefacenti del ricorrente, non trovando riscontro nemmeno nella relazione del SERD, sia, infine, sull'indicato sequestro, all'atto dell'arresto, di 200 gr. di marijuana, quantitativo ritenuto, in maniera non certo implausb le (::fr. p. 14 dell'ordinanza impugnata), incompatibile con il consumo personale. Si tratta di un apprezzamento di fatto logicamente motivato, C le non può essere diversamente valutato in questa sede di legittimità. 5. Manifestamente infondato è il secondo motivo. 5.1. Si osserva che, con riferimento al delitto di cui all'art. 74 d.P.R. n. 309 del 1990, l'art. 275, comma 3, cod. proc. pen., così come modificato dall art. 4 della legge 16 aprile 2015, n. 47, prevede una doppia presunzione cau:elave, sia pure relativa, ad oggetto la sussistenza delle esigenze cautelari e l'adeguatezza della misura custodiale carceraria, che può essere vinta ""salvo che siano acquisiti elementi dai quali risultino che non sussistono esigenze cautelar.  D che, in relazione al caso concreto, le esigenze cautelari possono essere soddisfati e con altre misure"". Ciò significa che la presunzione relativa di pericolosità sociale inverte gli ordinari poli del ragionamento giustificativo, nel senso che il giudice che applica o che conferma la misura cautelare non ha un obbligo di 4 dimostrazione in positivo della ricorrenza dei pericula libertatis, ma soltalto di apprezzamento delle ragioni di esclusione, eventualmente evidenziate dalla parte o direttamente evincibili dagli atti, tali da smentire, nel caso concreto, l'effetto della presunzione (Sez. 1, n. 45657 del 06/10/2015, dep. 17/11/2015 Varzaru, Rv. 265419). 5.2. Attenendosi ai principi appena evocati, il Tribunale cautelare si è confrontato con gli elementi addotti dalla difesa, volti a superare l'indicata presunzione, vale a dire la condizione lavorativa e familiare del ricorrente, logicamente osservando che essi non hanno affatto inibito, per il passato, l'attività criminosa, sicché non si comprende, per il futuro, come quegli stessi elementi possano costituire un freno al pericolo di recidivanza, anche a fronte di una condotta associativa, nei termini dinanzi indicati, protrattasi per un significativo arco temporale e dell'intervenuta condanna, ancorché noi definitiva, per l'episodio dei 200 gr. di marijuana. Anche in tal caso, si è al cospetto di un apparato argomentativo sorretto da un apprezzamento di fatto logicamente motivato, che supera il veglio di legittimità. 6. Essendo il ricorso inammissibile e, a norma dell'art. 616 cod. proc. per., non ravvisandosi assenza di colpa nella determinazione della causa di inammissibilità (Corte Cost. sent. n. 186 del 13/06/2000), alla condanna del ricorrente al pagamento delle spese del procedimento consegue que la al pagamento della sanzione pecuniaria nella misura, ritenuta equa, di 3.000 eure in favore della Cassa delle Ammende. P.Q.M. Dichiara inammissibile il ricorso e condanna il ricorrente al pagarnewc,  delle spese processuali e della somma di Euro 3.000,00 in favore della Cassa delle Ammende. Manda alla cancelleria per gli adempimenti di cui all'art. 94, comma 1-ter, disp. att. c.p.p. Così deciso il 23/11/2021.  ",10738
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s30@a2021@n46201@tS.clean.pdf,"SENTENZA sul ricorso proposto da Hicham Halfahim, nato in Marocco il 20/03/1987 avverso l'ordinanza del 17/08/2021 del Tribunale della libertà di Salerno visti gli atti, il provvedimento impugnato e il ricorso; udita la relazione svolta dal consigliere Stefano Corbetta; letta la requisitoria redatta ai sensi dell'art. 23 d.l. 28 ottobre 2020, n. 137, dal Pubblico Ministero, in persona del Sostituto Procuratore generale Stefano Tocci, che ha concluso chiedendo l'inammissibilità del ricorso; lette le conclusioni del difensore, avv. Pierluigi Vicedomini del foro di Salerno, che insiste per l'accoglimento del ricorso. Penale Sent. Sez. 3   Num. 46201  Anno 2021Presidente: DI NICOLA VITORelatore: CORBETTA STEFANOData Udienza: 23/11/2021RITENUTO IN FATTO E CONSIDERATO IN DIRITTO 1. Con l'impugnata ordinanza, il Tribunale di Salerno, costituto ai sensi dell'art. 310 cod. proc. pen., rigettava l'appello cautelare preposto nell'interesse di Halfahim Hicham avverso l'ordinanza emessa dalla Corte di appello cli Brindisi, la quale, ai sensi dell'art. 276 cod. proc. pen., aveva sostituito, nei confronti del predetto, la misura cautelare degli arresti domiciliari con la custodia in carcere. 2. Avverso l'indicata ordinanza, l'imputato, per mezzo del offensore di fiducia, propone ricorso di cassazione, con cui deduce, da quanto è dato comprendere, il vizio di motivazione, in quanto essa, per un verso, r:ol av rebbe adeguatamente dato conto delle ragioni che, ex art. 276 cod. proc. pen., sono state poste a fondamento dell'aggravamento del quadro cautelare e, per altro verso, sarebbe illogica, perché l'aggravamento è stato ritenuto sulla base di una ipotizzabile violazione delle prescrizioni imposte con la misura domiciliare, violazione che, tuttavia, il Tribunale ha ritenuto, allo stato, non accertata. 3. Il ricorso è inammissibile. 4. Va premesso che, con sentenza confermata dalla Corte di appelo in data 11 maggio 2021, il ricorrente, all'esito del giudizio abbreviato, è stato condannato alla pena di quattro anni e quattro mesi di reclusione e 17 mila eurc di multa per la violazione dell'art. 73, commi 1 e 4, d.P.R. n. 309 del 159C. Con ordinanza del 29 giugno 2021, la Corte di appello, su r chies.:a dal Procuratore generale, ha sostituito in aggravamento la misura degli arresti domiciliari con la custodia in carcere, in quanto il 24 giugno 2021 i Cara:)inieri avevano proceduto al sequestro, a carico dell'Hicham, di sei cartucce cal. 12 a seguito della denuncia sporta da tale Gianluca Voria, il quale aveva riferito che il ricorrente aveva minacciato di incendiargli l'attività commerciale e l'autovattura se avesse denunciato alla Forze dell'ordine la sua attività di spacciatore 5. Ciò posto, il motivo dedotto dal ricorrente, con il quale censura la motivazione in relazione alle condizioni indicate dall'art. 276 cod. pro:. pan., è del tutto eccentrico rispetto alle ragioni che hanno condotto alla sostituzione della misura cautelare degli arresti domiciliari con quella della custodia in carcere, in quanto Š come emerge anche dal provvedimento impugnato (p. 3) - il Procuratore generale, a sostegno della richiesta di aggravamento, ha 2 4 espressamente indicato l'art. 299, comma 4, cod. proc. pen., il quale consente l'applicazione di una misura cautelare più grave ""quando le esigenze cautelari risultano aggravate"". 6. E' perciò fuori fuoco il motivo confezionato dal ricorrente, in quanto la misura è stata disposta non ai sensi non dell'art. 276 cod. proc. peri., ma, appunto, dell'art. 299 cod. proc. pen., sul presupposto dell'inadeguatezza della prima misura a salvaguardare le esigenze cautelari sottese al provvedimento impositivo della cautela, a causa della denuncia sporta il 24 giugno da Gianluca Voria, il quale, come ampiamente descritto nel provvedimento impugnato (p. 3- 4), venuto a sapere che la compagna continuava a rifornirsi di droga dall'Hicham e, per tale motivo, gli aveva comunicato la sua intenzione di denunciarli), era stato minacciato dall'Hicham stesso, che, peraltro, aveva dato inoaricp a un correo di incendiargli la vettura, il che, per un mero errore esecutivo, non era avvenuto. 7. Orbene, come anticipato, il ricorrente non si misura con le ragioni, in diritto e in fatto, poste a fondamento del provvedimento impugnato, il che comporta l'inammissibilità del ricorso. 8. Essendo il ricorso inammissibile e, a norma dell'art. 616 cod. proc. pen., non ravvisandosi assenza di colpa nella determinazione della causa di inammissibilità (Corte Cost. sent. n. 186 del 13/06/2000), alla condanna del ricorrente al pagamento delle spese del procedimento consegue que la al pagamento della sanzione pecuniaria nella misura, ritenuta equa, di 3.000 euro in favore della Cassa delle Ammende. P.Q.M. Dichiara inammissibile il ricorso e condanna il ricorrente al pagamen:e delle spese processuali e della somma di Euro 3.000,00 in favore della Cassa delle Ammende. Manda alla cancelleria per gli adempimenti di cui all'art. 94, comma 1-ter, disp. att. c.p.p. Così deciso il 23/11/2021.  ",5050
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s30@a2021@n46198@tS.clean.pdf,"SENTENZA sui ricorsi proposti da Crippa Dino, nato a Vimercate il 30/4/1947 Crippa Marta, nata a Vimercate il 25/9/1975 avverso l'ordinanza del 4/6/2021 del Tribunale di Napoli visti gli atti, il provvedimento impugnato e i ricorsi; udita la relazione svolta dal Consigliere Giovanni Liberati; lette le richieste del Pubblico Ministero, in persona del Sostituto Procuratore generale Stefano Tocci, che ha concluso chiedendo il rigetto del ricorso. Penale Sent. Sez. 3   Num. 46198  Anno 2021Presidente: DI NICOLA VITORelatore: LIBERATI GIOVANNIData Udienza: 23/11/2021RITENUTO IN FATTO 1. Con ordinanza del 4 giugno 2021 il Tribunale di Napoli ha respinto le richieste di riesame presentate da Cristofer Giorgilli, Michele Rossini, Marta Crippa, Dino Crippa, Luca Cacciapuoti, Paola Veronica Nicolò e Alessandra Bergonzini, nei confronti del decreto di sequestro preventivo del 30 aprile 2021 del Giudice per le indagini preliminari del medesimo Tribunale, disposto, per quanto riguarda gli attuali ricorrenti, in relazione al reato di cui all'art. 416 cod. pen. (capo 1, contestato solamente a Dino Crippa) e a plurime contestazioni del delitto di indebite compensazioni di cui all'art. 10 quater d.lgs. 74/2000 (capo 59, contestato a Dino e Marta Crippa, e capi 60, 61 e 62 contestati al solo Dino Crippa). 2. Avverso tale ordinanza hanno proposto congiuntamente ricorso per cassazione Dino e Marta Crippa, affidato a tre motivi. 2.1. In primo luogo, hanno denunciato l'errata applicazione di disposizioni di legge penale e l'illogicità della motivazione, nella parte relativa alla affermazione della sussistenza di indizi di responsabilità in relazione ai reati loro ascritti, in particolare quanto alla partecipazione di Dino Crippa alla associazione a delinquere costituita al fine di commettere reati tributari, in quanto gli elementi dimostrativi di tale partecipazione erano stati desunti da condotte di terzi e non del Crippa, tranne la conversazione telefonica del 26 marzo 2018 dallo stesso intrattenuta con Luigi Di Fenza, nel corso della quale però il ricorrente si era detto inesperto dei meccanismi delle compensazioni fiscali, tanto da domandare per quale motivo i debiti tributari risultavano azzerati e non anche quelli previdenziali, oltre che dalla realizzazione, da parte della stesso Dino Crippa e della figlia Marta Crippa, dei reati di cui all'art. 10 quater d.lgs. 74/2000 (la cui prova era stata desunta dal dato materiale rappresentato dai modelli F24 utilizzati per le indebite compensazioni e dal dato soggettivo costituito dalla partecipazione alla associazione per delinquere). Il Tribunale aveva, però, omesso di considerare adeguatamente che lo stesso Dino Crippa era rimasto vittima del sistema fraudolento alla cui organizzazione avrebbe partecipato, come dimostrato dalla querela dallo stesso presentata e dalle dichiarazioni rese dalla associata Marelli innanzi al Tribunale di Monza in un procedimento nel quale lo stesso Dino Crippa era imputato ai sensi dell'art. 10 quater d.lgs. 74/2000, per aver posto in essere indebite compensazioni con crediti ceduti dalla società TRAS.FA di Giovanni Capriata grazie all'intervento di Di Fenza e della stessa Marelli. Da tali contestazioni il ricorrente era stato assolto dal Tribunale di Monza con sentenza del 14 luglio 2021 perché il fatto non costituisce reato, cioè per carenza dell'elemento soggettivo, che, invece, per il Tribunale di Napoli era stato ritenuto sussistente, omettendo di considerare la querela del 26 aprile 2018 proposta nei confronti Di Fenza e Marelli, le trascrizioni 2 dell'esame della stessa innanzi al Tribunale di Monza e la sentenza di assoluzione, pronunciata il 14 luglio 2021 da tale Tribunale, limitandosi a quanto esposto dal giudice per le indagini preliminari nel decreto impugnato con la richiesta di riesame. 2.2. In secondo luogo, hanno denunciato una ulteriore violazione di disposizioni di legge penale e processuale, in relazione al mancato rilievo della competenza per territorio del Tribunale di Monza in luogo di quella del Tribunale di Napoli, in quanto il criterio residuale di cui all'art. 8 cod. proc. pen. utilizzato dal giudice per le indagini preliminari non poteva più considerarsi valido, giacché tutti i fatti oggetto dei reati contestati a Dino Crippa e alla figlia Marta erano tra loro connessi ai sensi dell'art. 12, comma 1, lett. b), cod. proc. pen. e quelli contestati a Dino Crippa dal capo 59) al capo 63) e al capo 68) non avrebbero dovuto essere qualificati ai sensi dell'art. 10 quater d.lgs. 74/2000, bensì ai sensi dell'art. 10 ter del medesimo d.lgs. 74/2000, non essendo state considerate la querela presentata dallo stesso Crippa nei confronti di Di Fenza e Marelli e la assoluzione del medesimo Crippa da parte del Tribunale di Monza da contestazioni ai sensi dell'art. 10 quater d.lgs. 74/2000 per fatti analoghi e connessi a quelli oggetto di indagine a Napoli. Ciò comporterebbe, in considerazione dell'elemento soggettivo caratterizzante le condotte del ricorrente (a cui carico dovrebbe residuare solamente il mancato versamento dell'imposta sul valore aggiunto portata in detrazione in virtù dell'errore in cui Dino Crippa era stato indotto a seguito della truffa perpetrata nei suoi confronti, oltre che della figlia Marta, da Di Fenza e Marelli), la necessità di determinare la competenza territoriale ai sensi dell'art. 18, comma 2, d.lgs. 74/2000, dunque nel luogo in cui lo stesso Crippa e le società a lui facenti capo avevano il domicilio fiscale, e cioè Vimercate, ovvero tenendo conto del luogo in cui i reati erano stati consumati, e quindi nel medesimo luogo, in quanto le condotte non avrebbero dovuto essere qualificate ai sensi dell'art. 10 quater citato, bensì dell'art. 10 ter d.lgs. 74/2000. Tenendo conto di quanto esposto in ordine alla truffa realizzata nei confronti del ricorrente e della conseguente necessità di riqualificare le condotte dallo stesso poste in essere nei termini anzidetti, il luogo di presentazione dei modelli F24 utilizzati per le compensazioni illecite oggetto delle contestazioni mosse ai ricorrenti sarebbe irrilevante, dovendo individuarsi nel Tribunale di Monza il giudice competente per territorio per effetto della corretta qualificazione delle condotte contestate ai ricorrenti. 2.3. Con il terzo motivo hanno denunciato la violazione di disposizioni di legge penale e l'illogicità della motivazione con riferimento al reato di cui al capo 59), contestato anche a Marta Crippa. 3 Z L'(""Acit; Hanno esposto che gli acquisti dei crediti vantati dalla TRAS.FA. nei confronti della amministrazione finanziaria erano stati perfezionati mediante specifici contratti, alla cui conclusione i ricorrenti si erano determinati solo perché indotti in errore da Luigi Di Fenza, Giovanni Capriata e Antonella Marelli, i quali li avevano indotti a confidare sulla esistenza e sulla liceità dei crediti i.v.a. ceduti, per il cui acquisto era stato pagato un corrispettivo considerevole (pari a euro 259.000,00 a fronte della cessione di crediti dell'ammontare di euro 740.000,00); solo successivamente agli accertamenti compiuti dalla Guardia di Finanza avevano rilevato le anomalie e le irregolarità presenti nei documenti dimostrativi della esistenza di tali crediti, come illustrato nella querela che avevano quindi presentato il 24 aprile 2018, con la conseguenza che doveva essere esclusa la volontà da parte di Marta Crippa di realizzare compensazioni fiscali con crediti inesistenti e che quindi le condotte contestatele dovevano essere qualificate ai sensi dell'art. 10 ter d.lgs. 74/2000, in ordine al quale doveva essere ritenuto competente il Tribunale di Monza. 3. Il Procuratore Generale ha concluso nelle sue richieste scritte per il rigetto del ricorso, evidenziando la logicità e la correttezza dell'esame compiuto dai giudici di merito delle risultanze istruttorie e la inammissibilità della questione di incompetenza per territorio, fondata su una riqualificazione delle condotte presupponente una valutazione di fatto sottratta ai giudici di legittimità CONSIDERATO IN DIRITTO 1. Il ricorso congiuntamente proposto dai ricorrenti, peraltro pressoché riproduttivo dei motivi di riesame, adeguatamente considerati e motivatamente disattesi dal Tribunale di Napoli, è inammissibile. 2. Il primo motivo, mediante il quale è stata lamentata la violazione di disposizioni di legge penale e l'illogicità della motivazione, con riferimento alla affermazione della sussistenza di indizi della partecipazione di Dino Crippa alla associazione per delinquere finalizzata alla commissione di reati tributari di cui al capo 1), è inammissibile, sia a causa della sua genericità, essendo privo della illustrazione delle ragioni della errata applicazione di disposizioni di legge penale, neppure indicate nel ricorso, e di autentico confronto critico con la complessiva e articolata struttura della motivazione del provvedimento impugnato; sia perché è in realtà volto, attraverso la deduzione della violazione o errata applicazione di non meglio precisate disposizioni di legge penale, a censurare l'adeguatezza e la logicità della motivazione del provvedimento impugnato, così formulando una censura non consentita nel giudizio di legittimità, posto che il ricorso per 4 cassazione in materia di misure cautelari reali può essere esaminato solo in relazione al vizio di violazione di legge, non essendo consentita, in tale materia, la deduzione del vizio di motivazione per espresso dettato dell'art. 325, comma 1, cod. proc. pen., salvo che non si versi in ipotesi di vizi della motivazione così radicali da rendere l'apparato argomentativo posto a sostegno del provvedimento del tutto mancante o comunque privo dei requisiti minimi di coerenza, completezza e ragionevolezza, come tale inidoneo a rendere comprensibile l'itinerario logico seguito dal giudice, con conseguente violazione dell'art. 125 cod. proc. pen. (cfr., ex multis, Sez. U., n. 25932 del 29/05/2008, Ivanov, Rv. 239692 e, da ultimo, Sez. 6, n. 6589 del 10/01/2013, Gabriele, Rv.254893; Sez. 2, n. 5807 del 18/01/2017, Zaharia, Rv. 269119; Sez. 2, n. 18951 del 14/03/2017, Napoli, Rv. 269656). Nel caso in esame il Tribunale ha, però, adeguatamente illustrato le ragioni poste a fondamento della affermazione della sussistenza di gravi indizi della partecipazione di Dino Crippa alla associazione per delinquere finalizzata alla realizzazione di reati tributari, in particolare di compensazioni illecite ex art. 10 quater d.lgs. 74/2000, di cui al capo 1), sottolineandone il ruolo, nell'ambito del sodalizio ed emergente con chiarezza dalle conversazioni telefoniche intercettate, di procacciatore di ""clienti"" del gruppo ai quali far acquistare crediti fiscali inesistenti da utilizzare per compensazioni indebite, tra cui, certamente, la Farmacia Ambreck di Milano (di cui era consulente fiscale dal 2013), evidenziando come dal contenuto di tali conversazioni emerga la consapevolezza del ricorrente delle operazioni illecite realizzate dai suoi interlocutori e della fittizietà dei crediti fiscali utilizzati per le compensazioni, oltre che il suo inserimento nelle attività del gruppo criminale; il Tribunale, nel disattendere la richiesta di riesame, ha anche confutato la affermazione difensiva relativa alla estraneità e alla mancata conoscenza da parte del ricorrente di condotte illecite e truffaldine quali quelle contestategli e, più in generale, poste in essere dal sodalizio, evidenziando l'esistenza di altri procedimenti penali a suo carico per false fatturazioni, traendone, in modo logico, la prova della sua dimestichezza con gli illeciti fiscali. A fronte di tale complesso argomentativo, idoneo a giustificare quantomeno l'affermazione dell'esistenza di indizi univoci e concludenti della partecipazione di Dino Crippa al gruppo criminale (nella veste e con il ruolo indicati), le censure del ricorrente sono volte, in realtà, a criticare l'adeguatezza e la sufficienza di tali argomenti e la logicità delle conclusioni che il Tribunale ne ha tratto, a proposito della sua partecipazione al sodalizio criminale in questione, prospettandone la insufficienza e la illogicità, e quindi non sono non consentite in questa sede, sia perché volte a censurare sul piano delle valutazioni di merito la considerazione degli elementi di prova e le conclusioni che ne sono state tratte; sia perché sono 5 .., IL: dirette a criticare l'adeguatezza e la logicità della motivazione, che non è mancante né apparente. 3. Il secondo motivo, mediante il quale è stata denunciata una errata applicazione delle disposizioni di legge processuale relative alla determinazione della competenza per territorio, è inammissibile. Tale doglianza, infatti, si fonda su una diversa qualificazione delle condotte contestate ai ricorrenti, i quali, tralasciando la contestazione del reato associativo (contestato come commesso a Pozzuoli e Napoli, in particolare presso lo studio professionale di commercialista di Luigi Di Fenza, in Pozzuoli), affermano che le condotte loro contestate ai sensi dell'art. 10 quater d.lgs. 74/2000 ai capi 59), 60), 61) e 62) dovrebbero, in realtà, essere qualificate ai sensi dell'art. 10 ter del medesimo d.lgs. 74/2000, in quanto le compensazioni illecite contestate ai ricorrenti non sarebbero intenzionali, ma frutto dell'inganno perpetrato nei loro confronti da altri soggetti (Di Fenza e Marelli), cosicché le condotte contestate rileverebbero solamente in relazione all'omesso versamento dell'imposta sul valore aggiunto, per la quale sarebbe quindi competente il giudice del luogo in cui le società interessate da tali omessi versamenti hanno la propria sede, e cioè il Tribunale di Monza. Tale ricostruzione, oltre che priva di considerazione del reato associativo, in relazione al quale non sono stati sollevati rilievi in ordine alla competenza per territorio e che è certamente connesso con i reati tributari contestati ai ricorrenti, implica, però, una totale rivisitazione degli elementi indiziari disponibili, tale da consentire di pervenire a una diversa qualificazione delle condotte contestate ai ricorrenti, che dovrebbe discendere non già da una semplice operazione di riconduzione di condotte non contestate o comunque pacificamente accertate alla loro esatta qualificazione giuridica, bensì da una diversa e alternativa ricostruzione delle vicende che hanno visto coinvolti i ricorrenti, che non dovrebbero più essere considerati autori di illecite compensazioni, bensì vittime di truffe per effetto delle quali avrebbero acquistato inconsapevolmente crediti tributari inesistenti, con la conseguente e inconsapevole omissione del versamento dell'imposta sul valore aggiunto effettivamente dovuta (che potrebbe rilevare solamente ai fini della configurabilità del diverso reato di cui all'art. 10 ter d.lgs. 74/2000). Si tratta, però, di una prospettiva ricostruttiva ed ermeneutica non consentita nel giudizio di legittimità, posto che essa implica un riesame delle risultanze istruttorie (peraltro neppure cristallizzate essendo il procedimento ancora in fase di indagini preliminari) e una loro rivalutazione, al fine di diversamente considerare e valutare la condotta dei ricorrenti, nella prospettiva di una diversa qualificazione delle condotte e di una, conseguente e derivata, diversa determinazione della competenza per territorio, posto che è preclusa alla Corte di cassazione la 6 4 A il' possibilità di una nuova valutazione delle risultanze acquisite, da contrapporre a quella effettuata dal giudice di merito, attraverso una diversa lettura, sia pure anch'essa logica, dei dati processuali, o una diversa ricostruzione storica dei fatti, o un diverso giudizio di rilevanza, o comunque di attendibilità delle fonti di prova (Sez. 2, n. 27816 del 22/03/2019, Rovinelli, Rv. 276970; Sez. 2, n. 7667 del 29/01/2015, Cammarota, Rv. 262575; Sez. 3, n. 12226 del 22/01/2015, G.F.S., non massimata; Sez. 3, n. 40350, del 05/06/2014, C.C. in proc. M.M., non massimata; Sez. 3, n. 13976 del 12/02/2014, P.G., non massimata; Sez. 6, n. 25255 del 14/02/2012, Minervini, Rv. 253099; Sez. 2, n. 7380 del 11/01/2007, Messina ed altro, Rv. 235716). Il Tribunale, come già evidenziato, ha ampiamente illustrato gli elementi dimostrativi della piena consapevolezza di entrambi i ricorrenti della fittizietà dei crediti tributari oggetto delle cessioni contestate, emergenti in modo univoco dalle conversazioni telefoniche intercettate, il cui contenuto è stato ampiamente riportato nella motivazione dell'ordinanza impugnata e dalle quali emerge con chiarezza che sia Dino sia Marta Crippa, conversando con Luigi Di Fenza dopo la perquisizione eseguita dalla Guardia di Finanza presso la sede della S.r.l. CSA attraverso la quale essi svolgevano attività di consulenza fiscale e amministrativa, erano pienamente consapevoli della fittizietà dei crediti ceduti alle varie società indicate nelle imputazioni, cosicché le doglianze in ordine alla competenza per territorio sono volte anch'esse, sia pure in una diversa prospettiva, ma con contenuto analogo, a conseguire una rivisitazione degli elementi di prova (allo scopo di diversamente qualificare le condotte dei ricorrenti in ragione della loro inconsapevolezza della fittizietà dei crediti tributari oggetto delle cessioni al fine di realizzare compensazioni indebite) e a censurare l'adeguatezza e la logicità della motivazione anche nella parte relativa al rigetto della eccezione di incompetenza per territorio, e sono dunque da ritenere anch'esse non consentite in sede di legittimità. 4. Il terzo motivo, relativo al reato di cui al capo 59), contestato a Marta Crippa, che dovrebbe, ad avviso dei ricorrenti, essere qualificato ai sensi dell'art. 10 ter d.lgs. 74/2000, con la conseguente attribuzione della competenza a conoscerne al Tribunale di Monza, è inammissibile per ragioni analoghe a quelle esposte a proposito del primo e del secondo motivo, in quanto anche mediante tale doglianza si propone una vera e propria rivisitazione degli elementi a disposizione (resa palese dalla trasposizione nel corpo del ricorso di ampi stralci della querela per truffa presentata dai ricorrenti), allo scopo di conseguirne una lettura alternativa, tesa a escludere la volontarietà della realizzazione delle compensazioni fiscali indebite (alle quali i ricorrenti sarebbero stati indotti dalle condotte truffaldine di e L; 7 terzi che hanno successivamente denunciato), con la conseguente riconduzione delle condotte alla ipotesi di omesso versamento dell'imposta sul valore aggiunto. Si tratta, come già esposto a proposito degli altri motivi di ricorso, di prospettazione non consentita in questa sede di legittimità, in quanto implica una rivalutazione sul piano del merito e una rilettura degli elementi di prova, allo scopo di pervenire a conclusioni diverse da quelle dei giudici di merito in ordine allo svolgimento delle condotte e all'animus dei ricorrenti, che, come già esposto, è preclusa alla Corte di cassazione, avendo, peraltro, il Tribunale, ampiamente e adeguatamente illustrato le ragioni della consapevolezza anche da parte di Marta Crippa della fittizietà dei crediti fiscali acquistati dalle società per le quali la stessa operava, emergenti in modo univoco dalle conversazioni telefoniche intercettate tra la stessa Marta Crippa e Luigi Di Fenza (come si ricava dal loro contenuto riportato per estratto nella motivazione dell'ordinanza impugnata). 5. Il ricorso congiuntamente proposto da Dino e Marta Crippa deve, dunque, essere dichiarato inammissibile, essendo stato affidato a motivi non consentiti nel giudizio di legittimità. Alla declaratoria di inammissibilità del ricorso consegue, ex art. 616 cod. proc. pen., l'onere delle spese del procedimento, nonché del versamento di una somma in favore della Cassa delle Ammende, che si determina equitativamente, in ragione dei motivi dedotti, nella misura di euro 3.000,00 per ciascun ricorrente. P.Q.M. Dichiara inammissibili i ricorsi e condanna i ricorrenti al pagamento delle spese processuali e della somma di euro tremila in favore della Cassa delle Ammende. Così deciso il 23/11/2021 ",20133
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s30@a2021@n46197@tS.clean.pdf,"SENTENZA sul ricorso proposto da Margheri Lorenzo, nato a Firenze il 30/9/1961 avverso la sentenza del 12/11/2020 della Corte di cassazione visti gli atti, il provvedimento impugnato e il ricorso; udita la relazione svolta dal Consigliere Giovanni Liberati; lette le richieste del Pubblico Ministero, in persona del Sostituto Procuratore generale Stefano Tocci, che ha concluso chiedendo di dichiarare l'inammissibilità del ricorso. Penale Sent. Sez. 3   Num. 46197  Anno 2021Presidente: DI NICOLA VITORelatore: LIBERATI GIOVANNIData Udienza: 23/11/2021RITENUTO IN FATTO 1. Con sentenza n. 18399 del 12 novembre 2020 la Quarta sezione penale di questa Corte ha dichiarato inammissibile per manifesta infondatezza il ricorso proposto da Lorenzo Margheri nei confronti della sentenza del 1 marzo 2018 del Tribunale di Bologna (di conferma della condanna del ricorrente per il reato di cui all'art. 590 cod. pen. pronunciata il 27 ottobre 2015 dal Giudice di pace di Bologna), condannando il ricorrente al pagamento delle spese processuali e della somma di duemila euro in favore della Cassa delle Ammende. 2. Avverso tale sentenza l'imputato ha proposto ricorso straordinario per cassazione, ai sensi dell'art. 625 bis cod. proc. pen., affidato a un unico motivo, mediante il quale ha denunciato un errore percettivo del Collegio, incidente sul processo formativo della volontà dello stesso, nella parte in cui, pur dando atto del deposito di una memoria, il 9 marzo 2020, con la quale il ricorrente aveva chiesto di dichiarare estinto il reato ascrittogli, aveva dichiarato inammissibile il ricorso per manifesta infondatezza, nonostante la persona offesa, successivamente alla proposizione del ricorso e come esposto in detta memoria, avesse dichiarato di rinunciare al ricorso immediato al giudice di pace a seguito del quale aveva avuto inizio il procedimento, con la conseguente erroneità del mancato rilievo da parte del Collegio della Corte di cassazione di una causa di estinzione del reato, dovuta a errore di fatto. Ha quindi chiesto alla Corte di cassazione di pronunciare sentenza di non doversi procedere per intervenuta estinzione del reato contestatogli. 3. Il Procuratore Generale nelle sue richieste scritte ha concluso per l'inammissibilità del ricorso, evidenziando come anche alla dichiarazione di inammissibilità per rinuncia conseguano la condanna al pagamento delle spese processuali e di una somma a titolo di ammenda. CONSIDERATO IN DIRITTO 1. Il ricorso è fondato. 2. La Quarta sezione penale di questa Corte, con la sentenza impugnata, ha dichiarato inammissibile per manifesta infondatezza il ricorso proposto da Lorenzo Margheri nei confronti della sentenza del 1 marzo 2018 del Tribunale di Bologna (di conferma della condanna dello stesso Malgheri per il reato di cui all'art. 590 cod. pen. pronunziata dal Giudice di pace di Bologna con sentenza del 27 ottobre 2015). j"" L 2 Nel corso di tale giudizio di legittimità il ricorrente, con memoria del 9 marzo 2020, aveva formulato un motivo di nuovo di ricorso, volto a ottenere la declaratoria di estinzione del reato a seguito della rinuncia al ricorso immediato da parte della persona offesa, allegando copia di tale dichiarazione di rinuncia e della relativa accettazione. 3. Poiché la rinuncia da parte della persona offesa al ricorso immediato al giudice di pace, a seguito del quale, ai sensi degli artt. 21 e seguenti del d.lgs. 28 agosto 2000, n. 274 (Disposizioni sulla competenza penale del giudice di pace, a norma dell'articolo 14 della legge 24 novembre 1999, n. 468), abbia avuto inizio il procedimento, determina, se accettata, l'estinzione del reato, essendo equiparabile alla remissione di querela, data l'equiparazione legislativa, da parte del citato art. 21 d.lgs. 274/2000, degli effetti della presentazione del ricorso immediato a quelli propri della querela (v. Sez. 3, n. 42427 del 05/10/2011, Ghedin, Rv. 251591; conf. Sez. 4, n. 7366 del 06/02/2014, Agrati, Rv. 259328; nonché Sez. 5, n. 20529 del 07/03/2019, Casareale, Rv. 275310), il Collegio della Quarta sezione penale avrebbe dovuto prendere atto della avvenuta verificazione di tale causa di estinzione del reato, essendo state allegate alla memoria le dichiarazioni di rinuncia al ricorso immediato della persona offesa e di accettazione di tale rinuncia da parte del ricorrente, e, conseguentemente, dichiarare estinto il reato contestato all'imputato, annullando senza rinvio la sentenza impugnata. 4. Tale omissione è chiaramente riconducibile a un errore materiale, dovuto all'omesso rilievo di una causa estintiva del reato contestato di cui il ricorrente aveva tempestivamente e ritualmente informato il Collegio, cui può porsi rimedio direttamente, in quanto l'art. 625 bis, comma 4, cod. proc. pen., dispone che la Corte di cassazione, se accoglie la richiesta, adotta i provvedimenti necessari per correggere l'errore, cosicché la definizione della procedura non deve necessariamente articolarsi nelle due distinte fasi della immediata caducazione del provvedimento viziato e della successiva udienza per la celebrazione del rinnovato giudizio sul precedente ricorso per cassazione, potendosi adottare una immediata pronuncia della decisione che, se è di accoglimento del ricorso, non rappresenta una semplice ""correzione"" di quella precedente, ma la sostituisce ""in toto"" (così Sez. 3, n. 15307 del 05/03/2020, Recuig, Rv. 279754). 5. Ne consegue che la sentenza della Quarta sezione penale oggetto del ricorso straordinario in esame deve essere revocata e quella del Tribunale di Bologna del 1 marzo 2018 impugnata dal ricorrente deve essere annullata senza rinvio per essere il reato estinto per remissione della querela. 3 P.Q.M. Revoca la sentenza della Corte di cassazione, Quarta sezione penale, n. 18339 del 12/11/2020, e annulla senza rinvio la sentenza del Tribunale di Bologna del 1 marzo 2018 per essere il reato estinto per remissione della querela. Pone le spese del procedimento a carico di Margheri Lorenzo. Così deciso il 23/11/2021 ",6021
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s30@a2021@n46196@tS.clean.pdf,"SENTENZA sui ricorsi proposti da 1. Caiola Rocco Gianluca, nato a Gela il 02/05/1979 2. Caiola Alessandro, nato a Gela il 29/01/1982 avverso l'ordinanza del 06/04/2021 del Tribunale di Gela visti gli atti, il provvedimento impugnato e il ricorso; udita la relazione svolta dal consigliere Claudio Cerroni; lette le richieste del Pubblico Ministero, in persona del Sostituto Procuratore generale Nicola Lettieri, che ha concluso per l'accoglimento dei ricorsi RITENUTO IN FATTO 1. Con ordinanza del 6 aprile 2021 il Tribunale di Gela, in funzione di Giudice dell'esecuzione, ha dichiarato l'inammissibilità del ricorso proposto avverso l'ingiunzione di demolire emessa in data 12 maggio 2020 dal competente Pubblico ministero nei confronti di Rocco Gianluca e di Alessandro Caiola, in esecuzione della sentenza del 21 febbraio 2012 del Tribunale di Gela, irrevocabile il 31 luglio 2012. Penale Sent. Sez. 3   Num. 46196  Anno 2021Presidente: DI NICOLA VITORelatore: CERRONI CLAUDIOData Udienza: 23/11/20212. Avverso il predetto provvedimento è stato proposto ricorso per cassazione con unico articolato motivo. 2.1. In particolare, i ricorrenti hanno osservato che la nuova competenza prefettizia in caso di mancato avvio delle procedure di demolizione entro centottanta giorni dall'accertamento dell'abuso, in base al novellato art. 41 del d.P.R. 6 giugno 2001, n. 380, non poteva all'evidenza comportare - come invece ritenuto dall'ordinanza impugnata - il venir meno della giurisdizione del Giudice dell'esecuzione, mai revocata in dubbio dalla costante giurisprudenza, a norma dell'art. 665 cod. proc. pen.. Tra l'altro il Tribunale, nel declinare la propria competenza, aveva in qualche modo comunque affermato l'infondatezza del ricorso, mentre in ogni caso l'art. 41 cit. doveva ancora essere recepito dal legislatore siciliano, dotato di competenza esclusiva in materia urbanistica. 3. Il Procuratore generale ha concluso nel senso dell'accoglimento del ricorso. CONSIDERATO IN DIRITTO 4. I ricorsi sono infondati. 4.1. L'ordinanza impugnata (a prescindere dai riferimenti circa una ritenuta ""competenza"" esclusiva del Prefetto ovvero delle stesse Autorità militari nell'ipotesi di doglianze concernenti valutazioni tecniche nei procedimenti di demolizione) ha osservato - ferma restando l'inottemperanza degli odierni ricorrenti 'all'ordine di demolizione emesso in esecuzione della sentenza del 21 febbraio 2012 del Tribunale di Gela - che gli stessi condannati avevano palesato l'impossibilità di dare luogo alla disposta demolizione senza pregiudizio alla staticità del fabbricato, altresì deducendo l'astratta possibilità che l'opera in questione, al pari di una tettoia, potesse essere realizzata senza permesso di costruire. 4.1.1. Ciò posto, il Tribunale ha invero ricordato al riguardo che il giudice dell'esecuzione ha l'obbligo di revocare l'ordine di demolizione del manufatto abusivo impartito con la sentenza di condanna o di patteggiamento, ove sopravvengano atti amministrativi con esso del tutto incompatibili, ed ha, invece, la facoltà di disporne la sospensione quando sia concretamente prevedibile e probabile l'emissione, entro breve tempo, di atti amministrativi incompatibili (per tutte, Sez. 3, n. 24273 del 24/03/2010, Petrone, Rv. 247791). Del pari, e coerentemente a siffatto principio, è stato parimenti riaffermato il principio per il quale la sanzione dell'ordine di demolizione è sempre riesaminabile in sede esecutiva al fine di una eventuale revoca, consentita solo in presenza di determinazioni della P.A. o del giudice amministrativo incompatibili con 2 l'abbattimento del manufatto, ovvero quando sia ragionevolmente prevedibile, in base ad elementi concreti e specifici, che tali provvedimenti saranno adottati in breve tempo, non potendo la tutela del territorio essere rinviata indefinitamente (cfr. ad  es. Sez. 3, n. 25212 del 18/01/2012, Maffia, Rv. 253050). 4.1.2. In tal senso è stata pertanto esclusa dall'ordinanza impugnata una possibilità - atteso il richiamato ambito di intervento del Giudice dell'esecuzione - di altrimenti provvedere, stante la riconfermata espressa definitività della pronuncia del Giudice del merito. 4.1.3. In proposito, proprio in ragione della - ovviamente ribadita irrevocabilità della sentenza di condanna e delle dedotte ragioni legate alla pretesa impossibilità di dare corso alla disposta demolizione senza pregiudizio alla staticità del fabbricato, l'impossibilità tecnica di dare esecuzione all'ordine di demolire un manufatto abusivo senza danneggiare la parte lecita del fabbricato, oltre a dover essere dimostrata, non rileva quando dipende da causa imputabile al condannato (Sez. 3, n. 7789 del 09/02/2021, Severino, Rv. 281474)7~ ~e e-4""?O dt: , Né, per vero, sono stati allegati elementi tali da ritenere la concret;U possibilità di una rapida e sollecita incompatibile definizione in sede amministrativa. 4.2. Alla stregua di quanto ,precede, pertanto, non può che concludersi nel senso dell'infondatezza dell'impugnazione. 5. Ne consegue il rigetto dei ricorsi, con la condanna dei ricorrenti al pagamento delle spese processuali. P.Q.M. Rigetta i ricorsi e condanna i ricorrenti al pagamento delle spese processuali. Così deciso in Roma il 23/11/2021 ",5248
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s30@a2021@n46195@tS.clean.pdf,"SENTENZA sui ricorsi proposti da Apruzzi Pasquale, nato a Brindisi il 24/07/1975 Gestimmobiliare s.r.l. avverso l'ordinanza del 10/06/2021 del Tribunale di Brindisi visti gli atti, il provvedimento impugnato e il ricorso; udita la relazione svolta dal consigliere Stefano Corbetta; letta la requisitoria del Pubblico Ministero, in persona del Sostituto Procuratore generale Ciro Angelillis, che ha concluso chiedendo l'inammissibilità dei ricorsi. Penale Sent. Sez. 3   Num. 46195  Anno 2021Presidente: DI NICOLA VITORelatore: CORBETTA STEFANOData Udienza: 23/11/2021RITENUTO IN FATTO 1. Con l'impugnata ordinanza, il Tribunale di Brindisi, in funzione di giudice dell'esecuzione, rigettava l'opposizione promossa nell'interesse di Pasquale Apruzzi e di Gestimmobiliare s.r.l. avverso il provvedimento con il quale era stata rigettata la richiesta sia di sospensione della confisca nei confronti de.11'Apruzzi quale usufruttuario di taluni beni immobili (contraddistinti in catasto ai fogli 6, particella 500 sub 1 e 2; 7 particella 353 sub 3 e 4; 8, particella 666), sia di accertamento della sussistenza di un errore materiale nella trascrizior e. del sequestro e successiva confisca, per non essere stata specificata, con riferimento ai predetti beni immobili, la distinzione tra nuda proprietà e diritto di usufrutto in capo all'Apruzzi, diritto quest'ultimo non attinto dal sequestro e dalla confis:a. 2. Avverso l'indicata ordinanza, Abruzzi Pasquale e la spcietà Gestimmobiliare s.r.l. propongono ricorso per cassazione, affidato a un -r otivo, con cui denunciano la violazione dell'art. 606, lett. b), c) ed e), cod. proc. pen., in relazione agli artt. 104-bis, comma 1-bis, disp. att. cod. proc. pen., 321 e 322-ter cod. proc. pen., 373, comma 1, lett. a) e b) e 389, comma 1-bis, d.lgs. n. 14 del 2019, 5 d.l. n. 23 del 2020, conv. con modif. in I. n. 40 del 2020, 52 d.lgs. n. 159 del 2011, 11 e 12-bis d.lgs. n. 74 del 2000. Premette il difensore che Pasquale Apruzzi è stato definidvamente condannato dal Tribunale di Brindisi, con sentenza del 17 dicembre 2015, per il reato di cui all'art. 11 d.lgs. n. 74 del 2000, per avere trasferito in modc simulato e fraudolento, tra l'altro, la nuda proprietà di quattro immobili siti in San Michele Salentino alla società Gestimmobiliare s.r.I., al fine di sottrar a alla procedura esecutiva azionata dall'Agenzia delle Entrate; il provved mento di confisca, disposto ai sensi dell'art. 240 cod. pen., non specificava che trattavasi di mera nuda proprietà, avendo l'imputato conservato il diritto di usufrutto; tale omissione della sentenza avrebbe determinato un errore nella trascrizione dell'oggetto della confisca, che si chiedeva al Giudice dell'esecuzio le di emendare. Ciò posto, ad avviso del difensore, il Tribunale ha errato nel rilenere applicabile, nella vicenda in esame, l'art. 104-bis, comma 1-bis, disp. ad, cod. proc. pen., come modificato dall'art. 373, comma 1, lett. a), d.lgs. n. :.4 del 2019, a mente del quale trova applicazione la disciplina predisposta dal d.lgs. 159 del 2011 nel caso di beni sequestrati e confiscati ai sensi dell'art 321 comma 2, cod. proc. pen., e, in particolare, l'art. 52, comma 4, che p-evede, quale effetto della confisca, lo scioglimento di tutti i diritti reali gravant sugli immobili interessati e l'acquisizione del diritto di proprietà dello Stato a titolo 2 originario. Tale norma, infatti, ad avviso del difensore, non può trpvare applicazione nel caso in esame, essendo entrata in vigore solo 11 settembre 2021, e considerando che, secondo la giurisprudenza di 'egittimità puntualmente indicata nel ricorso, l'art. 104-bis, comma 1-quater, disp. att cod. proc. pen. non è applicabile al sequestro preventivo finalizzato alla confis::a del profitto ai sensi dell'art. 12-bis d.lgs. 10 marzo 2000, n. 74. La diversa interpretazione, accolta dal Tribunale, sarebbe erronea, posto che le dispopAzioni del ""codice antimafia"" relative alle procedure applicabili al caso in esame sono solo quelle attinenti alla gestione dei beni confiscati. Il Giudice dell'esecuzione, pertanto, non avrebbe potuto applicare la disciplina di cui all'art. 52, comma 4, d.lgs. n. 159 del 2011. 3. In data 26 ottobre 2021 il codifensore di fiducia, avv. Alfredo Gai:o, ha depositato ""motivi aggiunti"" nell'interesse di Pasquale Apruzzi, con i qi.ali si censura l'interpretazione dell'art. 104-bis, comma 1-bis, disp. att. c.oc. proc. pen. seguita dal Giudice dell'esecuzione, che si discosta sia dalla Relazione illustrativa al d.lgs. n. 14 del 2019, passi della quale sono riportati nel Totivo, sia dall'esegesi della Corte regolatrice, i cui arresti vengono puni:ualriente indicati. Di conseguenza, essendo il sequestro stato disposto ex art. 321, comma 2, cod. proc. pen., l'art. 52 del ""Codice Antimafia"" trova applicazione solo dall'i settembre 2021, sicché, nel caso di specie, l'estinzione dei diritti reali riinori non poteva essere disposta ai sensi dell'art. 52, comma 2, d.l.gs. n. 159 del 20] 1. 4. In data 3 novembre 2021 l'avv. Alfredo Gaito ha inviato ""Note di replica alla requisitoria scritta nell'interesse di Apruzzi Pasquale"", evideiviando l'interesse del ricorrente, in quanto, per un verso, il pignoramento, a differenza del sequestro e della confisca, non determina un vincolo di indispor ibili:à del bene, e, per altro verso, dall'allegata nota ipotecaria relativa a Pasquale Apruzzi emerge come il diritto di usufrutto sia ancora nella disponibilità del ricorrente, non essendo intervenuto e trascritto alcun decreto di trasferimento a suo :Janrio in sede di procedura esecutiva e nessun sequestro risulta trascritto in epoca antecedente rispetto alla trascrizione del pignoramento. CONSIDERATO IN DIRITTO 1. I ricorsi sono inammissibili per i motivi di seguito indicati. 2. Quanto al ricorso promosso da Salvatore Apruzzi, si osserva che nei suoi confronti è stata emessa dal Tribunale di Brindisi in data 17 dicembre 2015 3 sentenza irrevocabile di condanna per il delitto di cui all'art. 11 d.lgs. n. 74 del 2000, ""perché - come recita il capo di imputazione -, al fine di sottrarsi al pagamento di debiti erariali pari ad euro 2.2888.246,04, e/o a rendere inel.,:icace la relativa procedura di riscossione coattiva, alienava simulatamente i propri diritti di proprietà e/o nuda proprietà e/o enfiteusi sugli immobili di seguito descritti, mediante rogito del 9 agosto 2012, con il quale li cedeva onerosamente (prezzo complessivo dichiarato di euro 250.000) a tale s.r.l. GestirnmoLiliare, rappresentata da Apruzzi Cosimo (padre di Pasquale) e con soci Turrisi Andrea (già promissario acquirente degli immobili in base a preliminare, parimenti simulato e artificioso, che in sede di rogito nominava acquirente la predetta s.r.I.) e Miccoli Sandro (fratello di Miccoli Antonella, coniuge del Pasquale) s.r.l. costituita il 31 luglio 2012, iscritta alla cciaa di Brindisi 1'8 agosto 2012, de tutto priva di attività e contabilità; 9 agosto 2012, giorno seguente a quello in cui veniva depositata la sentenza 129-01-02 della Commissione Tributaria Provinciale di Brindisi, emessa il 19 luglio 2012, con cui si autorizzava, ad istanza dell'Agenzia delle Entrate di Brindisi, il sequestro conservativo di tutti beni immobili e mobili registrati risultanti nella disponibilità dell'Apruzzi Pasluale. Immobili simulatamente ceduti identificati al catasto fabbricati del Comune di San Michele Salentino al: foglio 7, particelle 353 sub 3 e sub 4; foglio 6, particella 500; foglio 8, particella 666, foglio 12, particella 109; foglio 9 particella 380. Al Catasto terreni del medesimo Comune: foglio 12, particella 110; .rc gli() 9 particella 36; foglio 13, particella 103; foglio 12, particella 463; fcglio 9, particella 381; foglio 9, particella 75. Al catasto terreni del Comune di San Vitc dei Normanni: foglio 83, particelle 96 e 97"". Con l'indicata sentenza di condanna, è stata disposta, ai sensi dell'art. 240, comma 1, cod. pen., la confisca di tutti i beni oggetto di sequestro veve vale a dire di tutti quelli indicati nell'indicato capo di imputazione. 3. Orbene, il ricorrente, nella parte in cui chiede, con l'incidente di esecuzione, di emendare il provvedimento di confisca, propone una questione che avrebbe dovuto essere fatta valere nel giudizio di cognizione con gli ordinari mezzi di impugnazione. In altri termini, a fronte della chiara statuizione pronunciata dal TribJnale, poi confermata nei successivi gradi di giudizio, con cui veniva disposta la confisca di tutti gli immobili indicati nel capo di imputazione - e, quindi, senza alcuna distinzione tra nuda proprietà ed usufrutto - il ricorrente avrebbe dovuto dedurre la questione qui proposta con l'atto di appello ed, eventualmente, con il ricorsc per cassazione: non, appunto, con l'incidente di esecuzione, essendo tale statuizione ormai coperta dal giudicato e non essendo sopravvenuti elementi di 4 4 novità che, astrattamente, potrebbero comportare una modifica del giu:licatc medesimo. 4. Quanto invece, alla Gestimmobiliare s.r.I., soggetto terzo, si osse-va che l'incidente di esecuzione è astrattamente ammissibile in quanto la società ron ha partecipato al processo di cognizione e, quindi, non ha avuto modo di rappresentare e di tutelare i propri interessi civilistici. 5. Nel merito, la questione è manifestamente infondata. Poiché, come detto, la confisca è stata disposta ai sensi dell'art. 240, comma 1, cod. pen., trova applicazione la disposizione di cui al comrna 3 di tale articolo, che esclude la possibilità di disporre la confisca se il bene ""apoait ene a persona estranea al reato"". Di conseguenza, sul terzo, il quale, estraneo al processo di merito, in sede esecutiva invochi la restituzione del bene di CL, con sentenza irrevocabile, è stata disposta la confisca, grava l'onere di provare la sua buona fede, vale a dire la sua estraneità al reato in relazione al m. ale è intervenuta condanna definitiva. 6. Nella vicenda in esame non solo la società non ha adempiuto 3 tale onere, non avendo dimostrato il suo incolpevole affidamento in ordine .31Ia liceità dei contratti ad oggetto gli immobili dell'Apruzzi - e tanta basta per ritenere inammissibile il ricorso -, ma dalla sentenza di primo grado emerge, al coi-T:rari°, che la società fu appositamente costituita da Pasquale Apruzzi al solo scopo di acquistare in maniera simulata i suoi beni immobili per sottrarli alla procedura esecutiva, tanto che il Tribunale ha disposto la trasmissione dégli atti al pubblico ministero con riferimento a Cosimo Apruzzi e ad Andrea Turrisi Š rispetivariente amministratore unico della società e finto acquirente per persona da nominare dei beni compravenduti con il contratto di vendita simulato -, ipotizzando, a loro carico, il concorso nel delitto ex art. 11 d.lgs. n. 74 del 2000. Sulla base di tali elementi di fatto, che la società ricorrente non contesta, è perciò evidente, a tutto concedere, quantomeno l'assenza di buona fede ir capo Cosimo Apruzzi, legale rappresentante della Gestimmobiliare s.r.l. 7. Per i motivi indicati, i ricorsi devono perciò essere dichiarati inarnmi:>sibili. Non ravvisandosi tuttavia, a carico dei ricorrenti, elementi di colpa nella determinazione della causa di inammissibilità (Corte Cost. sent. n. 1E5 del 13/06/2000), posto che il giudice dell'esecuzione ha rigettato le istan2:e sulla base dell'interpretazione dell'art. 104-bis disp. att. cod. proc. pen. senza pprsi la questione della preclusione del giudicato quanto all'Apruzzi e della sussistenza 5 della buona fede quanto alla società, i ricorrenti devono essere condannati unicamente al pagamento delle spese del procedimento. P.Q.M. Dichiara inammissibili i ricorsi e condanna i ricorrenti al pagamento delle spese processuali. Così deciso il 23/11/2021.  ",11767
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s30@a2021@n46190@tS.clean.pdf,"SENTENZA sui ricorsi proposti da Amadei Mauda, nata ad Ancona il 04/03/1955, Toccaceli Luciano, nato a Chiaravalle il 21/01/1953, avverso la sentenza in data 12/04/2021 della Corte di appello di Ancona, visti gli atti, il provvedimento impugnato e i ricorsi; udita la relazione svolta dal consigliere Ubalda Macrì; letta la memoria del Pubblico Ministero, in persona del Sostituto Procuratore generale, Stefano Tocci, che ha concluso chiedendo l'inammissibilità dei ricorsi RITENUTO IN FATTO 1. Con sentenza in data 12 aprile 2021 la Corte di appello di Ancona ha confermato la sentenza in data 27 aprile 2018 del Tribunale di Ascoli Piceno che aveva condannato Mauda Amadei, legale rappresentante della Eurologistica S.r.l., e Luciano Toccaceli, amministratore di fatto della stessa società, alle pene di legge per il reato di cui agli art. 110 cod. pen. e 4 d.lgs. n. 74 del 2000, consistente nell'evasione di IRES del 2008 per euro 204.923,05. 2. Maura Amadei e Luciano Toccaceli presentano due separati ricorsi del medesimo tenore affidati a due motivi. ipth Penale Sent. Sez. 3   Num. 46190  Anno 2021Presidente: DI NICOLA VITORelatore: MACRI' UBALDAData Udienza: 23/11/2021Con il primo lamentano la violazione di leggetipe perché la sentenza non aveva tenuto conto della memoria difensiva del 12 novembre 2020, a sostegno dell'eccezione di prescrizione. Precisano che l'atto di accertamento era stato emesso il 15 ottobre 2015, dopo sei anni e un mese dalla commissione del reato, quindi quando era già prescritto. Aggiungono che la stessa contestazione suppletiva della recidiva era intervenuta il 9 febbraio 2018, quando il reato era già prescritto. Con il secondo denunciano il vizio di motivazione. Ribadiscono l'eccezione di prescrizione. Sostengono che la recidiva applicabile era quella specifica e infraquinquennale, ma non reiterata, che quindi avrebbe dovuto essere bilanciata. CONSIDERATO IN DIRITTO 3. I ricorsi sono fondati. Il reato dell'art. 4 d.lgs. n. 74 del 2000 è stato commesso il 24 settembre 2009 allorché il massimo edittale della pena prevista era di tre anni. Trattandosi di delitto, il reato era già prescritto al momento della contestazione suppletiva della recidiva, pur a voler considerare un'eventuale sospensione dei termini per il rinvio dell'udienza dovuto a scosse sismiche dal 20 gennaio al 26 maggio 2017. Infatti, la contestazione della recidiva è stata formalizzata solo il 9 febbraio 2018. Peraltro, anche a voler considerare applicabile la recidiva nel suo aumento massimo di due terzi, comunque non si superano i sei anni di reclusione. Ne consegue che, calcolando il termine di interruzione previsto per la forma di recidiva più grave, si arriva alla prescrizione in data 24 settembre 2019, di gran lunga antecedente ak Cdi pronuncia della sentenza di secondo grado. Alla stregua delle considerazioni esposte la sentenza impugnata va, pertanto, annullata senza rinvio perché il reato è estinto per prescrizione P.Q.M. Annulla senza rinvio la sentenza impugnata, perché il reato è estinto per prescrizione Così deciso, il 23 novembre 2021 ",3086
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s30@a2021@n46189@tS.clean.pdf,"SENTENZA sul ricorso proposto da Pesamosca Luca, nato a Gemona Del Friuli il 15/10/1964 avverso la sentenza del 07/01/2021 della Corte di appello di Trieste visti gli atti, il provvedimento impugnato e il ricorso; udita la relazione svolta dal consigliere Stefano Corbetta; udito il Pubblico Ministero, in persona del Sostituto Procuratore generale Stefano Tocci, che ha concluso chiedendo il rigetto del ricorso; udito il difensore, avv. Maurizio Conti del foro di Udine, che insiste nell'accoglimento del ricorso. Penale Sent. Sez. 3   Num. 46189  Anno 2021Presidente: DI NICOLA VITORelatore: CORBETTA STEFANOData Udienza: 23/11/2021RITENUTO IN FATTO 1. Con l'impugnata sentenza, in parziale riforma della decisione resa dal Tribunale di Udine e appellata dall'imputato, la Corte di appello di -frieste dichiarava non doversi procedere nei confronti di Luca Pesamosca, nella sua qualità di legale rappresentante della Azzurra s.r.I., società sportiva dilettantistica esercente l'attività di gestione di impianti sportivi pcIivaleti, in ordine ai reati di cui ai capi D) ed E), in relazione ai fatti per i quei era intervenuta condanna, perché estinti per prescrizione e, per l'e fetto, rideterminava in un anno e tre mesi di reclusione la pena inflitta in relazi(:,ne ai seguenti reati: artt. 81 cpv. cod. pen., 4, comma 1, d.lgs. n. 74 del 2000, per i fatti commessi il 30 settembre 2011 e il 1 ottobre 2012 (capo A); art. 2 c.igs. n. 74 del 2000, per il fatto commesso il 30 settembre 2011 (capo B), nel resto confermando la pronuncia impugnata. 2. Avverso l'indicata sentenza, l'imputato, per mezzo del difensore di fi:lucia, propone ricorso per cassazione affidato a cinque motivi. 2.1. Con il primo motivo si eccepisce la violazione dell'art. 601, corn ma 1, lett. c) cod. proc. pen. in relazione agli artt. 521 e 522 cod. proc. per. 111, comma 3, Cost, e 6 CEDU. Assume il ricorrente che la Corte territoriale ha erroneamente rigettato il motivo di appello incentrato sulla diversità del fatta contestato (effettuazione di servizi aventi natura commerciale) e quello ritenuto in sentenza (perdita del regime fiscale agevolato ex art. 148, COMMa 3, ""TUIR a causa della distribuzione indiretta di utili e della assunzione della medesima carica, da parte del Pesamosca, In due diverse società), posto che il capo di imputazione non contiene, appunto, alcun riferimento né all'assunzione di una duplice carica societaria dell'imputato, né alla distribuzione indiretta di utili da parte di Azzurra s.r.I., circostanze emerse solo nel corso dell'esame dibattimentale degli operanti e in relazione alle quale il ricorrente non ha avuto modo di difendersi, indicando dei testi nella lista ex art. 468 cod. proc. pen. 2.2. Con il secondo motivo si eccepisce la violazione dell'art. 601, comma 1, lett. b) cod. proc. pen. in relazione agli artt. 90, comma 18-bis, I. n. 2fl9 del 2002, 148 TUIR e 4 d.lgs. n. 74 del 2000. Evidenzia il difensore che la Corte di merito ha erroneamente ravvisato la violazione dell'art. 90, comma I. n. 289 del 2002 sul presupposto che il Pesamosca fosse dirigente di fatto della Dielle s.r.I., posto che la norma in esame è connotata da un preciso significam formale, che attiene alla modalità di investitura, disciplinate dal codice civile, sicché l'esercizio di poteri equivalenti a quelli dell'amministratore di diritto non costituisce assunzione di alcuna carica. In ogni caso, evidenzia il difensore :te la 2 Dielle s.r.l. non era iscritta a una federazione sportiva riconosciuta dal C.O.N.I., sicché non risulta compromesso lo scopo perseguito dalla norma, che è quello di preservare la genuinità della competizione sportiva anche in ambito dilettantistico, che verrebbe meno nel caso di appartenenza al medesimo soggetto di due diverse società. 2.3. Con il terzo motivo si lamenta la violazione dell'art. 606, cornma 1, lett. b) ed c) cod. proc. pen. in relazione agli artt. 90, comma 18, I. n. 289 del 2002, 10, comma 6, d.lgs. n. 460 del 1997, 148 TUIR, 4 e 8 d.lgs. n. 74 del 20(0. La Corte di appello, lamenta il ricorrente, nel ritenere che il pagamento in favore di Azzurra A.S.D. delle due fatture indicate al capo C) abbia rappresentato una forma di distribuzione di utili, che ha comportato la perdita del requisito della ""non comnnercialità"" dell'ente, ha operato una non consentita openzione analogica in malam partem della norma in esame, in quanto la daziore di cenarc viene equiparata alla cessione di beni o servizi a condizioni più favorevo i e la nozione di controllo o collegamento di società viene dilatata fino a ricomprendere l'appartenenza di una società di capitali e di un'associazione non riconosciuta a un medesimo ""gruppo"". 2.4. Con il quarto motivo si censura la violazione dell'art. 606, comma 1, lett. e) cod. proc. pen. in relazione all'omessa motivazione al quarto mai vo di appello, integralmente riprodotto nel corpo del ricorso, non avendo la Certe di merito verificato la sussistenza delle prestazioni descritte nelle fattL re di cui al capo C) e utilizzate nei termini di cui al capo B). 2.5. Con il quinto motivo di eccepisce la violazione dell'art. 606, cornina 1, lett. b), cod. proc. pen. in relazione agli artt. 157 cod. pen., 8 d.lgs. n. 4 del 2000 e 531 cod. proc. pen. quanto al capo C). Espone il ricorrente che, poiché il momento consumativo del reato di emissione di fatture in tutto o in parte inesistenti coincide con quello di emissione del documento fiscale, anche te .ienclo conto dell'art. 17, comma 1-bis, d.lgs. n. 74 del 2000, i reati di cui a,  caro C), commessi il 31 dicembre 2009 e il 31 dicembre 2010, erano prescritti prima della pronuncia della sentenza impugnata. CONSIDERATO IN DIRITTO 1. Il ricorso è infondato e deve essere rigettato. - 2. Il primo motivo è manifestamente infondato. 2.1. Va, anzitutto, ricordato come, da tempo, nella giurispruder za di legittimità sia stato affermato il principio secondo cui, in tema di correlazione fra imputazione contestata e sentenza, per aversi mutamento del fatto occorre una 3 trasformazione radicale, nei suoi elementi essenziali, della fattispecie concreta nella quale sia stata riassunta l'ipotesi astratta prevista dalla legge, così da determinare un'incertezza sull'oggetto dell'imputazione, da cui scaturis,:a un reale pregiudizio per i diritti della difesa; ne consegue che l'indagine vota ad accertare la violazione di tale principio non va esaurita nel mero confronto, puramente letterale, fra contestazione e oggetto della statuizione ci sen:enza, perché, vedendosi in materia di garanzie e di difesa, la violazione è insussiAente quando l'imputato, attraverso riter del processo, si sia venuto a trovare nella condizione concreta di potersi difendere in ordine all'oggetto dell'imputazione così come ritenuta in sentenza (cfr. Sez. U, n. 16 del 19/06/1996, Di Francesco, Rv. 205619; Sez. U, n. 36551 del 15/07/2010, Carelli, Rv. 248051; cor F., ex plurimis, Sez. 4, n. 16900 del 04/02/2004, Caffaz, Rv. 228042; Sez. 4, n. 41663 del 25/10/2005, Cannizzo, Rv. 232423; Sez. 3, n. 35225 del 28/06/2007, Dimartino, Rv. 237517; Sez. 3, n. 15655 del 27/02/2008, Fontanes , Rv. 239866; Sez. 4, n. 4497 del 16/12/2015, dep. 03/02/2016, Addio e altri, Rv. 265946; Sez. 5, n. 33878 del 03/05/2017, Vadacca, Rv. 271607). Tale orientamento è stato sviluppato chiarendo che è configurat le la violazione del principio della correlazione tra l'imputazione contestata e la pronuncia solo quando il fatto, ritenuto in sentenza, si trovi rispetto a quello contestato in rapporto di eterogeneità o di incompatibilità, nel senso ce sia realizzata una vera e propria trasformazione, sostituzione e variazior e dei contenuti essenziali dell'addebito (Sez. 3, n. 9973 del 22/09/1997, Angelini, Rv. 209245; Sez. 6, n. 36003 del 14/06/2004, Di Bartolo, Rv. 229756), precisando che può sussistere violazione del principio di corrispondenza tra acc.isa e sentenza solo quando tra il fatto descritto e quello accertato non si rinviene un nucleo comune identificato dalla condotta, e si manifesta, pertanto, un rapporto di incompatibilità ed eterogeneità, che si risolve in un vero e proprio stravolgimento dei termini dell'accusa, a fronte dei quali l'imputato è impossibilitato a difendersi (Sez. 4, n. 27355 del 27/01/2005, Capanna, Rv. 231727; Sez. 6, n. 81 del 06/11/2008, Zecca, Rv. 242368; Sez. 6, n. 6346 del 09/11/2012, Domizi, Rv. 254888). E' stato, poi, ulteriormente precisato come, ai fini della valutaz one della corrispondenza tra pronuncia e contestazione di cui all'ad. 521 cod. proc. per., debba tenersi conto non solo del fatto descritto in imputazione, rna anche di tutte le ulteriori risultanze probatorie portate a conoscenza dell'impJtato e che hanno formato oggetto di sostanziale contestazione, sicché questi abbia avuto modo di esercitare le sue difese sull'intero materiale probator o posto a fondamento della decisione (Sez. 6, n. 5890 del 22/01/2013, Luce-é , Rv. 254419; Sez. 2, n. 46786 del 24/10/2014, Barile, Rv. 261052). 4 L'obbligo di correlazione tra accusa e sentenza, pertanto, non può ritenersi violato da qualsiasi modificazione rispetto all'accusa originaria, ma soltanto nel caso in cui la modificazione dell'imputazione pregiudichi la possibili:à di difesa dell'imputato: la nozione strutturale di ""fatto"" va, infatti, coniugata con quella funzionale, fondata sull'esigenza di reprimere solo le effettive lesioni del diritto di difesa, posto che il principio di necessaria correlazione tra accusa contes:ata e decisione giurisdizionale risponde all'esigenza di evitare che l'imputai D sia condannato per un fatto, inteso come episodio della vita umana, rispetto al quale non abbia potuto difendersi (cfr. Sez. 5, n. 3161 del 13/12/2007, P , Rv. 238345; Sez. 2, n. 38889 del 16/09/2008, D. Rv. 241446; Sez. 2, n. 18729 del 14/04/2016, Russo, Rv. 266758). 2.2. Nel caso in esame, al capo A) all'imputato è contestato il delrtto di dichiarazione infedele ex art. 4, comma 1, d.lgs. n. 74 del 2000, per non aver indicato, con riferimento alle annualità di imposta del 2010 e del 2011, elementi attivi per un ammontare inferiore a quello effettivo, con conseguence evasione dell'iva per un importo, rispettivamente, di 207.903,66 euro e di 243.6:39,21 euro. Orbene, come correttamente osservato dalla Corte di merito, le quest oni di carattere tributario sottostanti all'imputazione, relative alla natura commerciale c meno delle prestazioni della società Azzurra s.r.I., alla violazione del dovere di distribuzione degli utili, al ruolo e ai poteri esercitati dall'imputato nelle diverse società in seno alle quali rivestiva cariche apicali, sono state tutte af:rontate nel corso dell'istruttoria dibattimentale, come risulta, del resto, dall'ampia motivazione della sentenza di primo grado, da cui emerge, inoltre, come .s.0 tali questioni abbia interloquito non solo l'imputato - il quale, dopo l'assunzione delle prova a carico, ha fornito la sua versione dei fatti -, ma anche il consulente della difesa, le cui osservazioni, parimenti, sono state oggetto di puntuale analisi e considerazione da parte del Tribunale. Ne segue che, immutato il fatto storico e l'indicazione della norma violata, le questioni di natura strettamente tributaria correlate all'imputazione s)no e -nerse e affrontate nel corso dell'articolata istruttoria dibattimentale, in cui Imputatc ha avuto la concreta possibilità, come ha fatto, di esercitare tutti i diritti difensivi. 3. Il secondo motivo è infondato. 3.1. In via preliminare, occorre dar brevemente conto del quadro nornativo di riferimento. L'art. 90, comma 1, I. n. 289 del 2002 stabilisce che ""Le dispojzioni della legge 16 dicembre 1991, n. 398, e successive modificazioni, e .e altre 5 disposizioni tributarie riguardanti le associazioni sportive dilettantistiche si applicano anche alle società sportive dilettantistiche costituite in società di capitali senza fine di lucro"". Per effetto di tale rinvio, dette società possono usufruire sia del rgirne fiscale agevolato previsto dalla I. n. 398 del 1991 (recante ""DispoAzioni tributarie relative alle associazioni sportive dilettantistiche""), sia della defiscalizzazione in relazione a tutte le attività che l'art. 148, comrna 3, TUIR (norma applicabile in quanto rientrante nelle ""altre disposizioni tributarie riguardanti le associazioni sportive dilettantistiche"") considera ""non commerciali"". Il comma 18-bis dell'art. 90 I. n. 289 del 2002 pone il ""divieti:, agli amministratori delle società e delle associazioni sportive dilettantistiche di ricoprire la medesima carica in altre società o associazioni sportive dilettantistiche nell'ambito della medesima federazione sportiva o disciplina associata se riconosciute dal CONI, ovvero nell'ambito della medesima disciplina facente capo ad un ente di promozione sportiva""; la violazione del divieto comporta la perdita del regime fiscale agevolato sopra indicato. 3.2. Secondo quanto accertato dal Tribunale, il Pesamosca, all'epoca della verifica fiscale, ricopriva la qualifica di legale rappresentante della Azzurra s.r.I., società sportiva dilettantistica, e di amministratore di fatto della Nelle s.r.I., società tutte operanti nel medesimo settore, oltre che di Presidente del a Azun-a Associazione Sportiva Dilettantistica. Ciò 'posto, la tesi difensiva, secondo cui, ai fini della violazione del divieto sancito dall'art. 90, comma 18-bis, I. n. 289 del 2002, sarebbe necessario che il soggetto rivesta formalmente la carica di amministratore nelle due socie.:à è priva di fondamento, in quanto, seguendo tale interpretazione, la norma sa ebbe facilmente aggirabile, come è avvenuto nel caso di specie, mediante la nunina, in seno ad una società, di una mera ""testa di legno"". Del resto, non vi è il minimo dubbio che i reati fiscali possano essere commessi, ricorrendone i presupposti, non solo dall'amministratore d diritto, ma anche dall'amministratore di fatto; ciò vale, a fortiori, con rifer rnento alla disciplina strettamente tributaria, quale quella in esame, al fine d stabilire il possesso dei requisiti per godere di un regime fiscale agevolato, con la conseguenza che i proventi dell'attività associativa devono essere dichiarati e assoggettati al pagamento delle imposte. 3.3. Parimenti inammissibile, perché fattuale e generica, è la deduzione difensiva secondo cui la Dielle s.r.l. non fosse iscritta a una federazione sportiva riconosciuta dal C.O.N.I. L'affermazione difensiva, infatti, confligge con q ano accertato dal Tribunale, il quale ha appurato che la Dielle s.r.l. era iscritta, con il 6 n. 41528, al registro nazionale delle associazioni e società sportive dilettantistiche tenuto presso il CONI ed affiliata al Comitato Sportiva Educativo Nazionale (p. 16-17 della sentenza di primo grado). Di conseguenza, essendo contemporaneamente amministratore ck due società sportive dilettantistiche che operavano nel medesimo settore e che entrambe erano riconosciute dal C.O.N.I., il Pesamosca ha violato il clivietc stabilito dall'art. 90, comma 18-bis, I. n. 289 del 2002, il che ha comportato la perdita del regime fiscale agevolato previste per dette società e, conseguentemente, ha fatto sorgere l'obbligo di dichiarare i proventi clell'atl:ività. 4. Il quarto motivo - la cui trattazione appare logicamente prel minare alla trattazione del terzo - è inammissibile perché fattuale. Invero, la Corte di merito (p. 7) ha ampiamente richiamato gli elementi, puntualmente accertati dal Tribunale, in forza dei quali è stato ritenuto ,:he le due fatture emesse dalla Azzurra ASD nei confronti della Azzurra s.r.l. - la n. 1 del 31 dicembre 2009 per un importo di 90 mila euro e la n. 1 dei 31 dicembre 2010 per un importo di 44.210 euro - avessero ad oggetto operazioni oggettivamente inesistenti, vale a dire: la circostanza che Azzurra ASD aveva cessato la propria attività nel 2008 e che le figure professionali che operavano per l'associazione erano state assorbite da Azzurra s.r.i.; il fatto che nelle fatture, tra le varie operazioni, erano state indicate ""servizio assistenza bagnanti"" anno 2009 e 2010 e ""organizzazione per gare di nuoto' stagione agonistica 2008/2009/2010, attività a cui erano preposte specifiche figure professionali all'interno di Azzurra s.r.l.; all'atto della verifica, le fatnre erano state contabilizzate da Azzurra s.r.l. nel registro Iva e nel libro giornale, ma non erano presenti al momento dell'accertamento, essendo state esibite dal Pesamosca solo successivamente. Oltre a ciò, come risulta dalla sentenza di primo grado (p. 28), non è stata reperita alcuna documentaziore atta a dimostrare l'esistenza dei rapporti tra Azzurra s.r.l. e Azzurra ASD e, alla luce della deposizione del teste Allegretti, era stato lo stesso imputato a convocare una riunione nel corso della quale aveva richiesto ai soci talune prestazioìi che avevano il solo scopo di emettere fatture, le quali, a loro volta, dovevano giustificare contabilmente l'uscita di denaro dalla cassa di Azzurra s.r.l. in favore di Azzurra ASD. A fronte di un simile apparato argomentativo, immune da vizi di illogicità manifesta e del tutto adeguato, il ricorrente si limita a riportate il motivo di appello, denunciando l'omessa motivazione da parte della Corte di meritc; per contro, avrebbe dovuto indicare, in maniera specifica, come talune risulta nze di 7 fatto, non valutate dal primo giudice, avrebbero potuto condurre a una diversa e più favorevole ricostruzione del fatto. 5. Il terzo motivo è inammissibile. E' dirimente osservare che, una volta appurato che Azzurra s.r.l. non poteva godere del regime fiscale agevolato a causa della violazione del divieto di cui all'art. 90, comma 18-bis, I. n. 289 del 2002, è ultroneo accertare la sussistenza di un'ulteriore causa di ostativa al riconoscimento del predetto regime l'iscale agevolato a causa dell'effettuazione indiretta di utili, attraverso cui si sa,..-ebbe concretizzato un ""fine di lucro"", che evidentemente impedisce di qualificare l'ente come ""non commerciale"". In ogni caso, l'art. 148, comma 8, lett. a), TUIR stabilisce che la distribuzione di utili, anche in modo indiretto, comporta il nderlir meno dell'applicabilità del comma 3 della stessa norma, che prevede la ""non commerciabilità"" (con conseguente defiscalizzazione) delle ""attività non commerciali"". L'art. 10, comma 6, lett. a) d.lgs. n. 460 del 1997, a sua volta, sta )ilisce che ""Si considerano in ogni caso distribuzione indiretta di utili o di avanzi di gestione (...) le cessioni di beni e le prestazioni di servizi (...) alle società da questi direttamente o indirettamente controllate o collegate, effettwite a condizioni più favorevoli in ragione della loro qualità"". Orbene, stante l'accertata fittizietà delle due fatture sopra ind.cate, è del tutto corretta l'interpretazione, seguita dai giudici di merito, secondo cui il pagamento dei relativi importi ha rappresentato lo strumento attraverso cui sono stati distribuiti utili all'associazione dilettantistica, in violazione del d veto posto darart. 10, comma 6, lett. a) d.lgs. n. 460 del 1997, con il conseguente venir mero della natura non lucrativa dell'ente. Invero, la locuzione ""società da questi direttamente o indirettanente controllate o collegate"" non fa riferimento solo al fenomeno di cortrollo societario, ma anche a forme di controllo di fatto, come nel caso in esame, stante il ruolo di vertice ricoperto dal Pesamosca in seno alla due società. 6. Il quinto motivo è inammissibile. Invero, il reato di cui al capo C) era già stato dichiarato prescritto dal Tribunale, come chiaramente risulta sia dal dispositivo, in cui la con ianna riguarda solo i fatti di cui ai capi A), B), D) ed E), sia dalla motivazione, in cui espressamente si afferma (p. 29) che ""con riferimento al reato di cui al caoo C), lo stesso, in relazione ad entrambe le condotte contestate (commesse in data 31.12.2009 e 31.12.2010) risulta essere estinto per intervenuta prescrizione"". 8 7. Per i motivi indicati, il ricorso deve essere rigettato, con consec _lente condanna del ricorrente al pagamento delle spese del procedimento. P.Q.M. Rigetta il ricorso e condanna il ricorrente al pagamento delle spese processuali. Così deciso il 23/11/2021. ",20181
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s30@a2021@n46187@tS.clean.pdf,"SENTENZA sui ricorsi proposti da 1. Moretti Tamara, nata a Osimo il 30/05/1976 2. Crescentini Marcello, nato a Fabriano il 02/12/1963 avverso la sentenza del 27/10/2020 della Corte di Appello di Ancona visti gli atti, il provvedimento impugnato e i ricorsi; udita la relazione svolta dal consigliere Claudio Cerroni; lette le richieste del Pubblico Ministero, in persona del Sostituto Procuratore generale Stefano Tocci, che ha concluso per l'inammissibilità dei ricorsi RITENUTO IN FATTO 1. Con sentenza del 27 ottobre 2020 la Corte di Appello di Ancona ha confermato la sentenza del 25 ottobre 2017 del Tribunale di Ancona, in forza della quale Tamara Moretti e Marcello Crescentini, la prima quale legale rappresentante della s.r.l. Novacom e il secondo quale amministratore di fatto della medesima società, erano stati rispettivamente condannati - oltre alle sanzioni accessorie - alla pena, con i doppi benefici quanto alla Moretti, di mesi Penale Sent. Sez. 3   Num. 46187  Anno 2021Presidente: DI NICOLA VITORelatore: CERRONI CLAUDIOData Udienza: 23/11/2021sei e di mesi dieci di reclusione per il reato di cui all'art. 10 d.lgs. 10 marzo 2000, n. 74. 2. Avverso la predetta decisione sono stati proposti separati ricorsi per cassazione, rispettivamente allegando cinque (la Moretti) e due (il Crescentini) motivi di impugnazione. 3. Ricorso Moretti  3.1. Col primo motivo la ricorrente, invocando il vizio di travisamento della prova, ha osservato che dalla documentazione raccolta nel compendio processuale si evinceva che il referente della Novacom doveva essere individuato nel Crescentini, e che la stessa Moretti nulla sapesse in ordine all'emissione di fatture nei confronti di clienti. 3.2. Col secondo motivo la ricorrente ha altresì rilevato che vi era difetto di motivazione quanto all'omessa valutazione delle deposizioni dei testi Ottaviani e Capomagi, in relazione alla qualità di mero prestanome rivestita dalla stessa Moretti, e quindi all'assenza di dolo specifico dell'imputata, che nulla sapeva neppure in ordine all'emissione di fatture da parte della società. 3.3. Col terzo motivo è stata ugualmente censurata la mancata valutazione delle dichiarazioni del coimputato, che mai aveva fatto riferimento alla Moretti quale amministratore della società, semmai attribuendo a terzi la veste di reale amministratore della stessa. 3.4. Col quarto motivo è stata dedotta violazione di legge in ragione della ritenuta non operatività della speciale causa di non punibilità di cui all'art. 131- bis cod. pen., attesa la modestia dell'evasione fiscale e in considerazione del mancato raggiungimento della soglia di punibilità a seguito dell'omessa presentazione delle dichiarazioni fiscali. 3.5. Col quinto motivo sono stati lamentati i mancati riconoscimenti delle attenuanti generiche e della circostanza attenuante di cui all'art. 62 n. 4 cod. pen.. 4. Ricorso Crescentini  4.1. Col primo motivo il ricorrente ha lamentato frammentata, illogica e travisata interpretazione delle risultanze istruttorie, laddove alcuna valenza poteva essere ascritta alla semplice attività di addetto al settore commerciale della società, impegnato nel reperimento della clientela, nella promozione dei prodotti e nella sottoscrizione di contratti, mentre gli ordini impartiti erano tutti relativi alla gestione della clientela della società. In realtà non sussistevano i requisiti né dell'esercizio dei poteri tipici dell'amministratore né dell'elemento soggettivo del reato. 4.2. Col secondo motivo è stato censurato il mancato riconoscimento delle attenuanti generiche sotto il profilo del vizio di motivazione, dal momento che 2 era stata al riguardo solamente ricordata l'esistenza di precedenti penali a carico dell'imputato. 5. Il Procuratore generale ha concluso nel senso dell'inammissibilità dei ricorsi. CONSIDERATO IN DIRITTO 6. I ricorsi sono fondati e vanno accolti per quanto di ragione. 6.1. In relazione invero ai motivi di censura complessivamente proposti, il dolo, nel reato di occultamento e distruzione di documenti contabili, pur dovendosi qualificare come dolo specifico in relazione al fine perseguito dall'agente, che è quello di evadere le imposte sui redditi o sul valore aggiunto, ovvero di consentire l'evasione fiscale di terzi, si concreta e si esaurisce nella coscienza e volontà di porre in essere una attività rivolta al fine anzidetto, mentre l'interesse o il movente che abbiano eventualmente spinto l'agente a commettere il reato e alla cui realizzazione egli abbia predisposto l'attività criminosa della distruzione od occultamento della contabilità sono estranei ai requisiti integrativi del dolo del reato in parola (Sez. 7, n. 9439 del 06/12/2019, dep. 2020, Zanghi, Rv. 278872). 6.1.1. In proposito la Corte territoriale ha assunto che doveva considerarsi acclarato e incontestato che le scritture contabili della Novacom fossero state occultate o distrutte a fini di evasione delle imposte sui redditi o sul valore aggiunto, laddove gli odierni ricorrenti avevano interposto appello senza sollevare censure di sorta in ordine alla ricostruzione materiale della vicenda. 6.1.2. Per vero entrambi gli imputati odierni ricorrenti hanno invece contestato l'esistenza dell'elemento soggettivo del reato loro ascritto, laddove la sentenza impugnata ha affrontato le doglianze degli imputati esaminando e ripercorrendo il ruolo rivestito, o meno, da costoro nell'ambito della società. Al riguardo, l'elemento soggettivo del delitto in esame è costituito dal dolo: occorrerà che il soggetto agente abbia in tal modo coscienza e volontà, non solo di occultare o distruggere i documenti contabili, ma, per di più - aderendo all'indirizzo interpretativo che identifica nell'impossibilità di ricostruire i redditi o il volume d'affari una modalità della condotta - dell'idoneità ""impeditiva"" di tale condotta. La norma richiede, inoltre, il dolo specifico di evadere le imposte sui redditi o sul valore aggiunto, di conseguire indebiti rimborsi ovvero di consentire l'evasione a terzi, finalità che, proprio in relazione alla natura di reato di pericolo della fattispecie, non richiede, poi, la necessaria realizzazione di questo obiettivo essendo sufficiente, per la presenza del dolo, che la condotta sia così orientata. E' tuttavia necessario che la presenza del dolo specifico deve formare oggetto di una specifica valutazione, non potendo lo stesso essere presunto, in 3 modo automatico, sulla base della sola avvenuta realizzazione dell'elemento oggettivo del reato, dovendo essere dedotto e valutato sulla base della complessiva condotta del soggetto attivo del reato (così, in motivazione e per quanto di interesse, Sez. 3, n. 15900 del 02/03/2016, Gagliotta, Rv. 266757; cfr. altresì Sez. F, n. 42897 del 09/08/2018, C., Rv. 273939). 6.1.3. In proposito, la sentenza impugnata si è limitata ad affermare che il fine di evasione era desumibile - per vero senza alcuna specifica valutazione alla posizione di entrambi gli odierni ricorrenti - dalla mancata presentazione delle dichiarazioni fiscali. In proposito, peraltro, il dato oggettivo è rappresentato (v. sentenza del Tribunale di Ancona) da fatture per complessivi euro 18.249,35 e da una ritenuta conseguente evasione Iva di euro 3960 (v. conclusioni Moretti), ampiamente inferiore ad ogni soglia di punibilità. 6.1.4. In specie, quanto alla ricorrente Moretti, è stato osservato che assumendo l'incarico di amministratore la stessa era - ovviamente - pur sempre consapevole di oneri ed obblighi, per quanto superficiale fosse la conoscenza delle modalità gestionali; quanto invece al ricorrente Crescentini, responsabile commerciale, la Corte territoriale ha affermato che egli ""certamente"" gestiva di fatto la Novacom in quanto parimenti gestiva, sempre di fatto, altra società oggettivamente ed intrinsecamente collegata con la prima, e che con lui il teste Capomagi si rapportava per ogni questione riguardante ""la ditta"". 6.1.5. Alla stregua dei rilievi che precedono, quindi, le emergenze probatorie siccome riassunte dalle conformi decisioni andranno invero approfondite nei sensi che precedono (v. sub 6.1.2.), tenuto conto dell'elemento soggettivo, siccome normativamente richiesto ai fini della perseguibilità penale della condotta. 7. In conseguenza di ciò, la sentenza impugnata va annullata, con rinvio alla Corte di Appello di Perugia per nuovo giudizio. P.Q.M. Annulla la sentenza impugnata e rinvia alla Corte di Appello di Perugia per nuovo giudizio. Così deciso in Roma il 23/11/2021 ",8503
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s30@a2021@n46186@tS.clean.pdf,"SENTENZA sui ricorsi proposti da 1. Sceusa Gaspare, nato a Barcellona Pozzo di Gotto II 19/08/1955 2. Consorzio per le Autostrade Siciliane, in persona del legale rappresentante avverso la sentenza del 17/11/2020 della Corte di Appello di Reggio Calabria visti gli atti, il provvedimento impugnato e i ricorsi; udita la relazione svolta dal consigliere Claudio Cerroni; lette le richieste del Pubblico Ministero, in persona del Sostituto Procuratore generale Stefano Tocci, che ha concluso per l'inammissibilità dei ricorsi RITENUTO IN FATTO 1. Con sentenza del 17 novembre 2020 la Corte di Appello di Reggio Calabria, pronunciando in sede di rinvio a seguito dell'annullamento della sentenza del 20 ottobre 2016 della Corte di Appello di Messina, ha confermato per quanto di ragione e di residuo interesse la sentenza del 16 febbraio 2015 del Tribunale di Barcellona Pozzo di Gotto, in forza della quale Gaspare Sceusa (all'epoca responsabile del settore tecnico del Consorzio per le Autostrade Siciliane, e nei confronti del quale era stato infine dichiarato non doversi Penale Sent. Sez. 3   Num. 46186  Anno 2021Presidente: DI NICOLA VITORelatore: CERRONI CLAUDIOData Udienza: 23/11/2021procedere per intervenuta prescrizione del reato di cui agli artt. 113 e 589 cod. pen.) e lo stesso Consorzio erano stati tra l'altro condannati al risarcimento dei danni, da liquidare in separata sede, in favore delle costituite parti civili Giuseppe Pruiti Ciarello e Anna Maria Bertolino a seguito del decesso della figlia Emanuela, avvenuto il 4 settembre 2007 in esito a sinistro stradale, senza coinvolgimento di terzi, avvenuto sull'autostrada Messina-Palermo all'altezza dello svincolo per Milazzo, in direzione del capoluogo siciliano. 2. Avverso la predetta decisione sono stati proposti separati ricorsi per cassazione ai soli effetti civili. Sceusa ha formulato due motivi di impugnazione, il responsabile civile Consorzio uno. 3. Ricorso Sceusa  3.1. Col primo motivo il ricorrente ha ripercorso (v. infra) le considerazioni difensive del responsabile civile quanto alle condizioni del guard-rail autostradale il quale - nella parte iniziale della corsia di uscita in direzione del casello di Milazzo - non evidenziava alcuno schiacciamento, che altrimenti si sarebbe evidenziato qualora l'autovettura avesse proceduto a cavallo della medesima barriera di sicurezza in uscita dall'autostrada. In tal senso la Corte si era non motivatamente discostata dalla perizia d'ufficio. 3.2. Col secondo motivo, quanto all'erronea applicazione di legge in relazione all'individuazione del nesso causale e della sua ricostruzione, il ricorrente ha parimenti osservato che, in considerazione del fatto che la causa della morte era ascrivibile al trauma toracico, il giudizio controfattuale avrebbe dovuto accertare che l'installazione di barriera di diversa tipologia avrebbe significativamente aumentato la probabilità di scongiurare il danno in concreto verificatosi, ovvero avrebbe impedito alla vittima di subire il medesimo trauma toracico, tenuto conto che la lesione si era verificata a causa della mancata apertura dell'airbag. 4. Ricorso Consorzio  4.1. Parte ricorrente, invocando vizio motivazionale, ha osservato che la Corte reggina - tenuto conto degli accertamenti contenuti nella prima sentenza, quanto alla non voluta uscita della giovane dal casello di Milazzo e alle ragioni accidentali che l'avevano così indotta ad imboccare lo svincolo di uscita dall'autostrada Messina-Palermo - ha lamentato il mancato rispetto dei principi di diritto indicati nella sentenza di annullamento, nonché l'intervenuto travisamento della prova. In particolare, la sentenza impugnata aveva omesso di confrontarsi con le due differenti ricostruzioni sulla dinamica del sinistro, l'una del consulente del Pubblico ministero (che insisteva sullo scavalco del guard-rail nel tratto iniziale dello svincolo), l'altra del consulente del G.i.p. e di quello della difesa (che ribadiva l'esistenza di impatto successivo e di scivolamento del mezzo fino 2 all'effettivo scavalco della barriera). Sì che la Corte del rinvio si era limitata a non considerare le emergenze di segno contrario, ripercorrendo invece le argomentazioni del primo Giudice, senza procedere al vaglio delle contrapposte conclusioni rassegnate dai tecnici e limitandosi a sostenere l'infondatezza delle tesi difensive, non procedendo con certezza all'individuazione del nesso causale. In specie la sentenza impugnata aveva connesso l'imprecisato dato fotografico alle considerazioni del consulente dell'accusa, evidenziando che nelle relazioni del consulente del G.i.p. e della difesa il preteso schiacciamento della barriera era stato ascritto alla conformazione originaria della stessa. In tal modo la Corte reggina - osservando semplicemente che la dotazione di una barriera di minimo avrebbe evitato l'evento - aveva deliberatamente scelto di non esaminare l'intero incarto processuale, laddove la causa del decesso della giovane - il cui airbag non era entrato in funzione - era stata data da trauma toracico addominale in sé compatibile con l'impatto contro un paletto della barriera, mentre il giudizio controfattuale avrebbe dovuto accertare che l'installazione di barriera più alta avrebbe potuto impedire l'evento mortale. 5. Le parti civili hanno depositato memoria insistendo per inammissibilità o rigetto dei ricorsi. 6. Il Procuratore generale ha concluso nel senso dell'inammissibilità dei ricorsi. CONSIDERATO IN DIRITTO 7. I ricorsi sono infondati. 7.1. In relazione ai profili di censura, che possono essere esaminati congiuntamente stante la loro sostanziale connessione, la Corte reggina ha correttamente e inevitabilmente preso le mosse dalla sentenza di annullamento pronunciata dalla Quarta Sezione di questa Corte (n. 5913 del 23 gennaio 2019). In proposito, infatti, è stato colà osservato - nel censurare complessivamente gli approdi assolutori cui era pervenuta la Corte messinese - che ""se è vero che sulla rampa dello svincolo vigeva il limite di velocità di 40 kmh, non era certo imprevedibile.., che le vetture in transito - ivi comprese quelle impegnate nella fase di imbocco dello svincolo - tenessero una velocità sensibilmente più elevata, considerato che nel tratto autostradale di provenienza vigeva il limite dei 130 kmh"". Allo stesso tempo, ""la normativa e le circolari richiamate rendevano del resto evidente che, proprio in corrispondenza degli svincoli autostradali, si ponessero già all'epoca dei fatti particolari esigenze di sicurezza e di protezione degli automezzi in transito, proprio in ragione delle particolari condizioni di guida in velocità che caratterizzano le autostrade.. .11 ragionamento operato dagli 3 esperti, e richiamato nei due ricorsi, in base al quale anche la presenza di una barriera al minimo avrebbe evitato che la vettura della vittima scavalcasse la protezione (dove tra l'altro la Fiat Panda era salita a mo' di rampa, proprio per l'assenza di alcuna protezione in corrispondenza della cuspide), non è stato in alcun modo disarticolato dalla sentenza impugnata, che si è limitata a qualificare come imprevedibile la velocità tenuta dalla Pruiti Ciarello (compresa in realtà trai 90 e i 115 kmh) ed assenti gli obblighi di verifica contestati ai due imputati in ragione dell'inapplicabilità del D. M. 223/1992"". Infine è stato osservato dal Giudice dell'annullamento che ""la Corte di merito non ha... considerato che, da un lato, il decesso della Pruiti Ciarello fu dovuto al fatto che la vettura da lei condotta impattò con il suolo dopo essere precipitata in un dirupo di 13 metri, e non fu causato da un impatto con la barriera ivi presente, che fu invece scavalcata; e dall'altro la motivazione della sentenza impugnata non si confronta con il dato, affermato nella consulenza del P.M., in base al quale la vettura sarebbe stata respinta in direzione della carreggiata, con conseguenze presumibilmente non. letali, ove fosse stata installata una barriera di minimo, idonea comunque ad impedire lo scavalcamento da parte della vettura della vittima"". Al riguardo, ""nel ragionamento contro fattuale il giudizio di alta probabilità logica deve essere fondato, oltre che su un ragionamento di deduzione logica basato sulle generalizzazioni scientifiche, anche su un giudizio di tipo induttivo elaborato sull'analisi della caratterizzazione del fatto storico e sulle particolarità del caso concreto...: ciò che la Corte di merito non ha fatto, limitando il proprio ragionamento a un dato del tutto congetturale e disancorato dalle risultanze dibattimentali"". 7.2. Ciò posto, quindi, vero è che nel giudizio di rinvio a seguito di annullamento per vizio di motivazione, il giudice di merito non è vincolato né condizionato da eventuali valutazioni in fatto formulate dalla Corte di cassazione con la sentenza rescindente, spettando al solo giudice di merito il compito di ricostruire i dati di fatto risultanti dalle emergenze processuali e di apprezzare il significato e il valore delle relative fonti di prova (ad es. Sez. 2, n. 8733 del 22/11/2019, dep. 2020, Le Voci, Rv. 278629). Allo stesso tempo, peraltro, è nozione ribadita che la Corte di cassazione risolve una questione di diritto anche quando giudica sull'adempimento del dovere di motivazione, sicché il giudice di rinvio, pur conservando la libertà di decisione mediante un'autonoma valutazione delle risultanze probatorie relative al punto annullato, è tenuto a giustificare il proprio convincimento secondo lo schema implicitamente o esplicitamente enunciato nella sentenza di annullamento, restando in tal modo vincolato a una determinata valutazione delle risultanze processuali (Sez. 2, n. 45863 del 24/09/2019, Marrini, Rv. 277999; Sez. 6, n. 19206 del 10/01/2013, Di 4 Benedetto, Rv. 255122), con il limite di non ripetere i vizi di motivazione rilevati nel provvedimento annullato. 7.2.1. In ragione di ciò, la sentenza impugnata si è correttamente mantenuta nel solco delle valutazioni che questa Corte di legittimità aveva espresso tenuto conto delle pregresse considerazioni circa le risultanze processuali, in tal modo dando conto dell'assenza di una motivazione rafforzata nella pronuncia che aveva assolto l'odierno imputato, alla luce delle modalità del fatto siccome assunte ed evidenziate nei ricorsi della pubblica accusa e delle parti civili. 7.2.2. In conseguenza, ritenute (v. supra, quanto alla puntuale trascrizione dei passaggi motivazionali della sentenza di annullamento) la prevedibilità di un'uscita dall'autostrada a velocità non particolarmente moderata e quindi la necessità di prevedere idonei interventi per assicurare protezione e sicurezza agli automobilisti nella stessa fase di svincolo, altresì con la predisposizione di idonee barriere di contenimento, questa Corte - preso atto che il decesso della povera ragazza era stato dovuto ai traumi riportati in esito alla caduta dell'autovettura, volata nel burrone profondo tredici metri che affiancava lo svincolo di uscita a Milazzo, e che lo stesso veicolo aveva colà finito la propria tragica corsa avendo scavalcato l'inesistente barriera all'altezza della cuspide, barriera che invece iniziava successivamente e che anzi aveva rappresentato una sorta di pista di decollo per l'utilitaria condotta dalla giovane - ebbe ad annullare la prima pronuncia della Corte territoriale. 7.2.3. Il Giudice del rinvio, come è stato correttamente annotato dal Procuratore generale, si è attenuto scrupolosamente ai criteri indicati da questa Corte a norma dell'art. 627 cod. proc. pen., ulteriormente corroborando - con l'esame del guard-rail saldamente ancorato al suolo, e schiacciato nella parte iniziale quasi fosse mortale rampa - i dati fattuali che, tenuti presenti dalla sentenza rescindente con le valutazioni colà somministrate, non potevano che inclinare nel senso dell'affermazione di responsabilità degli odierni ricorrenti (sia pure nei non contestati esiti necessitati dal decorso del tempo e dall'accertata irreversibile incapacità di uno degli imputati) 8. In definitiva entrambi i ricorsi non colgono puntualmente nel segno, alla luce dei contenuti del giudizio rescindente e delle conseguenti valutazioni della Corte del rinvio. 8.1. L'infondatezza delle impugnazioni non può che comportare il rigetto dei ricorsi, con la condanna dei ricorrenti al pagamento delle spese processuali e alla rifusione delle spese di rappresentanza e difesa sostenute nel presente giudizio dalle parti civili, liquidate come da dispositivo. P.Q.M. 5 Rigetta i ricorsi e condanna i ricorrenti al pagamento delle spese processuali nonché alla rifusione delle spese di rappresentanza e difesa sostenute nel presente giudizio dalle parti civili, Pruiti Ciarello Giuseppe e Bertolino Anna Maria, che liquida in complessivi euro 4500, oltre accessori di legge. Così deciso in Roma il 23/11/2021 ",12854
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211217/snpen@s30@a2021@n46185@tS.clean.pdf,"SENTENZA sui ricorsi proposti da Albano Alessandro, nato a Napoli il 06/03/1967, Benicivenga Immacolata, nata a Napoli il 23/10/1972, Bucciero Donato, nato a Marcianise il 05/01/1969, Petrillo Domenico, nato a Maddaloni il 12/12/1973, avverso la sentenza in data 12/11/2020 della Corte di appello di Napoli, visti gli atti, il provvedimento impugnato e i ricorsi; udita la relazione svolta dal consigliere Ubalda Macrì; udito il Pubblico Ministero, in persona del Sostituto Procuratore generale, Stefano Tocci, che ha concluso chiedendo l'inammissibilità dei ricorsi; udito per Albano l'avv. Simona Lai e per Petrillo l'avv. Roberto Guidc‚iche hanno concluso riportandosi ai ricorsi. RITENUTO IN FATTO 1. Con sentenza in data 12 novembre 2020 la Corte di appello di Napoli, decidendo a seguito di rinvio disposto dalla Corte di cassazione, Sezione 4, con sentenza in data 6 giugno 2019 n. 38616, ha rideterminato le pene irrogate ad Alessandro Albano, Immacolata Bencivenga, Donato Bucciero e Domenico Petrillo, per i reati rispettivamente ascritti. Penale Sent. Sez. 3   Num. 46185  Anno 2021Presidente: DI NICOLA VITORelatore: MACRI' UBALDAData Udienza: 23/11/20212. Albano Alessandro presenta tre motivi di ricorso. Con il primo deduce la violazione di norme processuali, perché non gli era stato notificato il rinvio dell'udienza di appello, nonostante avesse fatto valere il legittimo impedimento in quanto teste in un altro procedimento. Con il secondo denuncia la violazione di norme processuali, perché la Corte di appello si era limitata ad espungere gli aumenti per la continuazione interna del capo nnnnm), relativo al peculato d'uso, senza spiegare le ragioni della disparità di trattamento con il coimputato Petrillo. Precisa che la condotta riparatoria, la cui rilevanza era stata esclusa dalla Corte di cassazione ai fini del riconoscimento delle attenuanti dell'art. 62 n. 6 e dell'art. 322-quater cod. pen., avrebbe dovuto essere valutata, quanto meno, ai fini della mitigazione della pena nel suo complesso. Con il terzo lamenta il difetto di motivazione sul trattamento sanzionatorio, con particolare riferimento alla disparità di trattamento con il coimputato Petrillo. 3. Immacola Bencivenga e Donato Bucciero lamentano il difetto di motivazione sul trattamento sanzionatorio. Evidenziano, in particolare, che i Giudici non avevano tenuto conto dell'ottimo comportamento processuale, dell'ammissione degli addebiti, della condotta post delictum. 4. Domenico Petrillo presenta tre motivi di ricorso. Con il primo lamenta la violazione di legge e il vizio di motivazione, perché la Corte territoriale aveva effettuato una relatio alla sentenza annullata, che aveva negato le attenuanti dell'art. 62 n. 6 e 322-quater cod. pen., nonostante la condanna per peculato d'uso, con l'incoerente richiamo ""agli enormi effetti deleteri e pregiudizievoli sofferti dall'Amministrazione"". Con il secondo denuncia la violazione di norme processuali perché la Corte di cassazione aveva rinviato per rivedere l'intero trattamento sanzionatorio, mentre la Corte di appello si era limitata a ridurre di dieci giorni la pena originariamente irrogata per la continuazione interna del reato mnnm) e non aveva tenuto conto della condotta riparativa ai fini della pena complessivamente irrogata. Con il terzo deduce la violazione di legge e il vizio di motivazione, per omessa motivazione del trattamento sanzionatorio. CONSIDERATO IN DIRITTO 5. I ricorsi di Immacolata Bencivenga e Donato Bucciero sono manifestamente infondati, perché consistono in generiche contestazioni in ordine alla pena loro inflitta che è stata rideterminata alla luce della sentenza della Corte costituzionale n. 40 del 2019. Quanto all'obbligo di motivazione, per Bencivenga è stato assolto con l'utilizzo della formula ""stima equo"", da ritenersi sufficiente siccome le è stato applicato il minimo edittale per il reato più grave di cessione di cocaina (Cass., Sez. 2, n. 36104 del 27/04/2017, Mastro, Rv. 271243), per Bucciero con il rinvio alla sentenza annullata che aveva già applicato il discostannento dal minimo edittale e con riferimento alla gravità del fatto e alla personalità del reo, circostanze queste non specificamente censurate. Con riferimento alla posizione di Albano, infondata è l'eccezione processuale sollevata con il primo motivo di ricorso. Alla luce della documentazione della stessa difesa, il ricorrente non ha partecipato alla prima udienza d'appello, perché legittimamente impedito come da comunicazione tempestivamente inviata in cancelleria, ma non ha ricevuto la comunicazione del rinvio effettuato per la diversa ragione del mutamento del collegio in seguito all'accoglimento dell'istanza di astensione dei precedenti giudici. Ebbene, secondo la difesa si sarebbe verificata una nullità assoluta. La giurisprudenza di legittimità è però granitica nel ritenere che si tratti sempre di una nullità a regime intermedio (si vedano tra le più recenti, Cass., Sez. 5, n. 17027 del 23/03/2013, Musciolà, Rv. 255503 - 01 e Sez. 6, n. 25500 del 28/04/2017, B., Rv. 270032 - 01). In caso di nullità intermedie, il termine ultimo di deducibilità è quello della deliberazione della sentenza nello stesso grado (Cass., Sez. U, n. 22242 del 27/01/2011, Scibé, Rv. 249651-01). Nel caso in esame, il difensore di fiducia, sempre presente alle udienze d'appello, non ha mai sollevato la suddetta eccezione. Quanto agli altri due motivi di ricorso di Albano, che possono essere trattati congiuntamente con i motivi di Petrillo, essi sono fondati nei limiti di seguito indicati. La Corte di cassazione ha annullato la sentenza della Corte di appello per il capo mmm), relativo al peculato d'uso, consistente nell'aver usato l'auto della polizia con i colori di serie e la targa di copertura per scortare il cantante Gigi D'Alessio impegnato a Napoli per la presentazione di un suo cd, per violazione dell'art. 522 cod. proc. pen., osservando che era stato contestato un solo episodio illecito, sicché non si giustificavano gli aumenti per la continuazione interna. Gli effetti di tale pronuncia, in accoglimento del ricorso di Albano, sono stati estesi anche al coimputato Petrillo, non ricorrente sul punto. La Corte di cassazione ha però escluso i presupposti dell'applicabilità degli art. 62 n. 6 e 322-quater cod. pen. e ha rinviato alla Corte di appello di Napoli per la rideterminazione del trattamento sanzionatorio. Perciò irrilevanti sono le deduzioni formulate con il primo motivo di ricorso dal Petrillo, perché si è formato il giudicato sul diniego delle attenuanti. 3 La Corte di appello ha interpretato il rinvio come riferito meccanicamente all'espunzione degli aumenti per la continuazione interna del capo mmm). In realtà, il ridimensionamento della condotta illecita avrebbe dovuto far rivedere il complessivo trattamento sanzionatorio del peculato d'uso, verificando altresì l'eventuale possibile rilevanza della condotta riparativa, non già ai fini del riconoscimento delle attenuanti degli art. 62 n. 6 e 322-quater cod. pen., ciò che, come detto, è precluso dal giudicato, bensì ai fini della corretta applicazione dei criteri di cui all'art. 133 cod. pen. Inoltre, nessuna giustificazione si rinviene nella sentenza impugnata in merito al differente aumento di pena della continuazione per il fatto del capo mmm), calcolato per Albano in sei mesi e per Petrillo in un anno e quindici giorni. S'impone pertanto un nuovo rinvio alla Corte di appello di Napoli, altra Sezione, affinché compia un nuovo giudizio sull'aumento della continuazione del capo mmm) per entrambi i ricorrenti. P.Q.M. Annulla la sentenza impugnata nei confronti di Albano Alessandro e Petrillo Domenico limitatamente al trattamento sanzionatorio e rinvia ad altra Sezione della Corte di appello di Napoli per nuovo giudizio sul punto. Rigetta nel resto i ricorsi dei predetti imputati. Dichiara inammissibili i ricorsi di Bencivenga Immacolata e Bucciero Donato che condanna al pagamento delle spese processuali e della somma di euro tremila in favore della Cassa delle ammende Così deciso, il 23 novembre 2021  ",8096
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46070@tS.clean.pdf,"SENTENZA sul ricorso proposto da: STRANIERI OTTAVIO nato a LAMEZIA TERME il 28/10/1993 avverso l'ordinanza del 18/05/2021 del TRIB. LIBERTA' di CATANZARO udita la relazione svolta dal Consigliere SANDRA RECCHIONE; sentite le conclusioni del PG FULVIO BALDI per l'inammissibilità del ricorso. Sentito l'avv. Irma Conti che discuteva e chiedeva l'accoglimento del ricorso. RITENUTO IN FATTO 1. Il Tribunale per il riesame delle misure cautelari di Catanzaro decidendo in sede di riesame confermava l'applicazione della massima misura cautelare alio Stranieri ritenendo che nei suoi confronti fossero emersi gravi indizi di colpevolezza in relazione alla consumazione di due rapine aggravate 2. Avverso tale ordinanza proponeva ricorso per cassazione il difensore che deduceva: Penale Sent. Sez. 2   Num. 46070  Anno 2021Presidente: GALLO DOMENICORelatore: RECCHIONE SANDRAData Udienza: 23/11/20212.1. violazione di legge e vizio di motivazione: (a) con riguardo alla rapina in danno della Mascaro Rosina si contestava l'attendibilità della individuazione fotografica effettuata dalla persona offesa: questa aveva riconosciuto una persona diversa dal ricorrente, che era stato identificato solo nel corso di una seconda ricognizione; la discontinuità della progressione dichiarativa rendeva incerto il risultato indiziario, né tale anomalia poteva dirsi giustificata - come ritenuto dal Tribunale - con il fatto che nel corso della seconda seduta ricognitiva nell'album fotografico era stata inserita una foto più recente della persona già riconosciuta nel corso della prima seduta; (b) con riguardo alla seconda rapina, consumata all'interno della abitazione di Mazza Emma, si deduceva che il quadro indiziario non sarebbe univoco, tenuto conto della incompatibilità dell'ora in cui sarebbe stata consumata, secondo quanto riferito dall'offesa, con il tempo necessario per percorrere la distanza tra l'abitazione della vittima e quella del ricorrente. CONSIDERATO IN DIRITTO 1.11 ricorso è infondato. 1.1. Con riguardo alla censure proposte nei confronti della progressione dichiarativa della Mascaro Rosina, discontinua con riguardo alla identificazione fotografica dell'autore della aggressione il collegio rileva come, nonostante il fallace riconoscimento effettuato dalla vittima nel corso della prima seduta ricognitiva, non vi siano elementi per ritenere che la motivazione dell'ordinanza impugnata presenti carenze o insufficienze. La valutazione delle progressione dichiarativa è stata infatti effettuata nel rispetto delle consolidate indicazioni ermeneutiche fornite dalla Cassazione secondo cui il riconoscimento fotografico effettuato in sede di indagini costituisce una ""prova atipica"", la cui rilevanza dipende dall'attendibilità accordata alla deposizione di chi l'ha compiuto (Sez. 6, n. 17103 del 31/10/2018 - dep. 18/04/2019, Aouchíni Badrin, Rv. 27554801). La natura di prova atipica di tale modalità di identificazione esclude, contrariamente a quanto dedotto, che la ricognizione fotografica debba rispettare io statuto processuale della prova tipica, ovvero dell'individuazione di persona o della ricognizione, sicché non è necessario che prima del riconoscimento il dichiarante descriva le fattezze dell'autore del reato (contra sulla opportunità della descrizione, risalente ed isolata: Sez. 5, n. 1858 del 26/11/1998 - dep. 12/02/1999, Makraoui D, Rv. 212467). Più precisamente si è chiarito che l'individuazione di un soggetto è una manifestazione riproduttiva di una percezione visiva e rappresenta, una specie del più generale concetto di dichiarazione; pertanto la sua forza probatoria non discende dalle modalità formali del riconoscimento, bensì dal valore della dichiarazione confermativa, alla stessa stregua della deposizione testimoniale (Sez. 5 - , Sentenza n. 23090 del 10/07/2020 Signorelli, Rv. 279437, Sez. F, Sentenza n. 43285 del 08/08/2019, Espedito, 2 Rv. 277471; Sez. 2, n. 50954 del 03/12/2013, Cordone, Rv. 257985; Sez 4, n. 1867 del 21/02/2013, Jonovic, Rv. 258173). Nel caso in esame l'attendibilità della ricognizione del complice del ricorrente veniva giustificata sulla base (a) delle modalità dell'aggressione che avevano consentito alla donna di memorizzare le fattezze dell'autore della rapina, dettagliatamente riferite nel corso della individuazione e coincidenti con quelle dello Stranieri, (b) delle concrete modalità della seconda ricognizione, che era stata effettuata attraverso la somministrazione di foto attuali, che consentivano alla vittima di individuare con certezza il suo aggressore. Si rilavava inoltre che la vittima riferiva che il rapinatore aveva tratti somatici coincidenti con quelli dello Stranieri (pag. 8 della sentenza impugnata). Si tratta di una motivazione priva di vizi logici e coerente con le emergenze procedimentali che - allo stato degli atti - ricostruisce un grave il quadro indiziario e si sottrae ad ogni censura in questa sede. 1.2. Anche le censure proposte nei confronti della tenuta logica della motivazione relativa alla valutazione della gravità indiziaria della rapina consumata ai danni della Mazza Emma sono infondate. L'ordinanza impugnata offre infatti una persuasiva motivazione in ordine alla riconducibilità dell'azione predatoria allo Stranieri rilevando che la distanza tra l'abitazione del ricorrente e quella della vittima era di 160 metri distanza che - come accertato dalla polizia giudiziaria- sì percorre ìn pochi minuti, specie se di corsa; a dò si aggiungeva che non era emersa né era stata allegata alcuna verosimile ricostruzione alternativa dei fatti, laddove quella effettuata dai Giudici della cautela risulta centrata sulla elevata capacità dimostrativa dei filmati recuperati dalle videocamere di sorveglianza, che consentivano di accertare che il ricorrente, in corrispondenza dell'orario in cui era stata consumata la rapina, era uscito dalla finestra della propria abitazione, si era avviato verso quella della vittima, per poi rientrare di corsa pochi minuti dopo (pag. 8 dell'ordinanza impugnata) Anche tale parte della motivazione si presenta coerente con gli elementi di prova raccolti, priva di vizi logici e - allo stato degli atti - resiste alle censure proposte dal ricorrente. 2. Ai sensi dell'articolo 616 cod. proc. pen., con il provvedimento che rigetta il ricorso, la parte privata che lo ha proposto deve essere condannata al pagamento delle spese del procedimento. Poiché dalla presente decisione non consegue la rimessione in libertà del ricorrente, deve disporsi - ai sensi dell'articolo 94, comma 1 ter delle disposizioni di attuazione del codice di procedura penale, che copia della stessa sia trasmessa al direttore dell'istituto 3 penitenziario in cui l'indagato si trova ristretto, perché provveda a quanto stabilito dal comma 1 bis del citato articolo. P.Q.M. Rigetta il ricorso e condanna il ricorrente al pagamento delle spese processuali Manda alla cancelleria per gli adempimenti di cui all' art. 94 comma 1 ter disp. att. Cod. proc. pen. Così deciso in Roma, il giorno 23 novembre 2021 L'estensore Il Presidente ",7067
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46069@tS.clean.pdf,"SENTENZA sul ricorso proposto da: CATROPPA GIOVANNI DOMENICO nato a PIANOPOLI il 01/12/1963 avverso l'ordinanza del 18/05/2021 del TRIB. LIBERTA' di CATANZARO udita la relazione svolta dal Consigliere SANDRA RECCHIONE; Il procedimento si celebra con contraddittorio scritto ai sensi dell'art. 23 comma 8 del D.L. n. 137 del 2020 udita la relazione svolta dal Consigliere SANDRA RECCHIONE; il Pubblico Ministero, in persona del Sostituto Procuratore FULVIO BALDI ha depositato conclusioni scritte chiedendo l'inammissibilità del ricorso RITENUTO IN FATTO 1. TI Tribunale per il riesame delle misure cautelari di Catanzaro, respingeva l'istanza di riesame proposta nei confronti dell'ordinanza del giudice per le indagini preliminari che aveva applicato al ricorrente la misura cautelare degli arresti domiciliari sulla base della sussistenza di un grave quadro indiziario per il reato di rapina aggravata. Penale Sent. Sez. 2   Num. 46069  Anno 2021Presidente: GALLO DOMENICORelatore: RECCHIONE SANDRAData Udienza: 23/11/2021Si contestava al Catroppa di avere accompagnato con l'auto il complice per consumare la rapina ai danni della anziana persona offesa che veniva depredata dei monili d'oro che indossava. 2. Avverso tale ordinanza proponeva ricorso per cassazione il difensore che deduceva: 2.1. violazione di legge e vizio di motivazione in relazione alla valutazione della sussistenza dei gravi indizi di colpevolezza: si deduceva che il Tribunale per il riesame aveva omesso di tenere in considerazione le allegazioni difensive in ordine al difetto di credibilità della persona offesa, alla convergenza e gravità degli indizi ed alla attribuzione al ricorrente della condotta concorsuale. Si deduceva (a) che la vettura avvistata dalla persona offesa era grigia e non bianca, (b) che non era stato verificato il funzionamento delle telecamere che avrebbero ritratto la autovettura del ricorrente passare sul luogo del delitto, (c) che dal filmato non riusciva a leggersi la targa dell'auto, (d) che non era emerso che sulla auto bianca ritratta nei filmati vi fosse lo Stranieri, riconosciuto dalla persona offesa come autore materiale della aggressione, (e) che la progressione dichiarativa della vittima era discontinua tenuto conto che la stessa effettuava una identificazione fotografica fallace prima di indicare nell'effige ritraente lo Stranieri, coindagato del ricorrente, l'autore della rapina, (f) che la conversazione ritenuta confermativa del coinvolgimento del ricorrente era suscettibile di interpretazioni alternative e non indicava in modo univoco il coinvolgimento dello stesso nella consumazione del reato contestato. CONSIDERATO IN DIRITTO 1.11 ricorso è infondato. 1.1. Il ricorrente contesta la gravità indiziaria e, segnatamente la credibilità delle dichiarazioni della persona offesa che ha offerto una progressione discontinua, prima non riconoscendo, e poi identificando - in foto - il coindagato Stranieri come autore materiale dell'aggressione. Il collegio rileva invece che la motivazione in ordine al quadro indiziario non presenta vizi logici o difetti di valutazione decisivi degli elementi di prova raccolti e che - allo stato degli atti - la misura cautelare contestata trova un adeguato supporto indiziario ricostruito con motivazione logica nel provvedimento impugnato. Invero dalla motivazione del tribunale emerge che (a) la persona offesa Mascaro Rosina aveva riferito di avere visto due autovettura e non una sola di colore grigio, (b) che la verifica del funzionamento delle telecamere appare un elemento non decisivo tenuto conto dell'accertamento che veniva effettuato attraverso la visione di filmati che consentiva 2 di accertare che il ricorrente si trovava nel tempo e nel luogo dell'aggressione a bordo della sua fiat panda riconosciuta in base al modello ed alla targa (contrariamente a quanto dedotto); (c) che la vittima effettuava un riconoscimento fotografico fallace, ma nel corso della seconda seduta ricognitiva, effettuata attraverso la somministrazione di foro attuali, indicava con sicurezza nello Stranieri l'autore del delitto, (d) che il Catroppa conosceva e frequentava lo Stranieri dato che da una conversazione intercettata a bordo della sua autovettura emergeva con chiarezza la preoccupazione del ricorrente per il fatto che lo Stranieri era stato sorpreso con la disponibilità di un'ara con matricola abrasa. 1.2. Nonostante le incertezze nel riconoscimento effettuato dalla vittima nel corso della prima seduta ricognitiva, non vi sono elementi per ritenere che la motivazione dell'ordinanza impugnata presenti carenze o insufficienze. La valutazione delle progressione dichiarativa dell'offesa è stata infatti effettuata nel rispetto delle consolidate indicazioni ermeneutiche fornite dalla Cassazione secondo cui il riconoscimento fotografico effettuato in sede di indagini costituisce una ""prova atipica"", la cui rilevanza dipende dall'attendibilità accordata alla deposizione di chi l'ha compiuto (Sez. 6, n. 17103 del 31/10/2018 - dep. 18/04/2019, Aouchini Badrin, Rv. 27554801). La natura di prova atipica di tale modalità di identificazione esclude, contrariamente a quanto dedotto, che la ricognizione fotografica debba rispettare lo statuto processuale della prova tipica, ovvero dell'individuazione di persona o della ricognizione, sicché non è necessario che prima del riconoscimento il dichiarante descriva le fattezze dell'autore del reato (contra sulla opportunità della descrizione, risalente ed isolata: Sez. 5, n. 1858 del 26/11/1998 - dep. 12/02/1999, Makraoui D, Rv. 212467). Più precisamente si è chiarito che l'individuazione di un soggetto è una manifestazione riproduttiva di una percezione visiva e rappresenta, una specie del più generale concetto di dichiarazione; pertanto la sua forza probatoria non discende dalle modalità formali del riconoscimento, bensì dal valore della dichiarazione confermativa, alla stessa stregua della deposizione testimoniale (Sez. 5 - , Sentenza n. 23090 del 10/07/2020 Signorelli, Rv. 279437, Sez. F, Sentenza n. 43285 del 08/08/2019, Espedito, Rv. 277471; Sez. 2, n. 50954 del 03/12/2013, Corcione, Rv. 257985; Sez 4, n. 1867 del 21/02/2013, Jonovic, Rv. 258173). Nel caso in esame l'attendibilità della ricognizione del complice del ricorrente veniva giustificata sulla base (a) delle modalità dell'aggressione che avevano consentito alla donna di memorizzare le fattezze dell'autore della rapina, dettagliatamente riferite nel corso della individuazione e coincidenti con quelle dello Stranieri, (b) delle concrete modalità della seconda ricognizione, che era stata effettuata attraverso la somministrazione di foto attuali, che consentivano alla vittima di individuare con certezza il suo aggressore. Si rilavava inoltre che la vittima riferiva che il rapinatore aveva tratti somatici coincidenti con quelli dello Stranieri (pag. 8 della sentenza impugnata). 3 Si tratta di una motivazione priva di vizi logici coerente con le emergenze procedimentali che ritiene - allo stato degli atti - grave il quadro indiziari raccolto. 2. Ai sensi dell'articolo 616 cod. proc. pen., con il provvedimento che rigetta il ricorso, la parte privata che lo ha proposto deve essere condannata al pagamento delle spese del procedimento. P.Q.M. Rigetta il ricorso e condanna il ricorrente al pagamento delle spese processuali Così deciso in Roma, il giorno 23 novembre 2021 ",7394
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46068@tS.clean.pdf,"SENTENZA Sul ricorso proposto nell'interesse di: ROSSI Silvano, nato a Novara il 30/5/1964, avverso la ordinanza del 7/6/2021 del Tribunale di Novara, visti gli atti, il provvedimento impugnato ed il ricorso; udita la relazione della causa svolta dal consigliere Massimo Perrotti; lette le conclusioni scritte rassegnate dal Pubblico Ministero, nella persona del Sostituto Procuratore generale dott. Fulvio Baldi, che ha chiesto dichiararsi la inammissibilità del ricorso. 1 Penale Sent. Sez. 2   Num. 46068  Anno 2021Presidente: GALLO DOMENICORelatore: PERROTTI MASSIMOData Udienza: 23/11/2021RITENUTO IN FATTO. 1. Il pubblico ministero presso il tribunale di Novara procede per ipotesi di peculato (art. 314, cod. pen.) nei confronti di Silvano Rossi (amm.re  unico della s.r.l. ""FONOMATIC NEW GAME"" s.r.I.); costui, in qualità di gestore degli apparecchi a moneta con vincite di denaro, rivestendo la qualità di incaricato di un pubblico servizio, avrebbe omesso di versare alla ""HGB Connex"" s.p.a. -concessionaria dello Stato per la riscossione dei proventi del gioco d'azzardo mediante apparecchi di divertimento- e si sarebbe quindi appropriato, la somma di euro 281,293,61 per l'anno 2014, dovuta quale ""quota legge stabilità"" ai sensi dell'art. 1, comma 649, della legge 23 dicembre 2014, n. 190. 1.1. Con ordinanza del 9 dicembre 2019 II tribunale per il riesame dei provvedimenti cautelari reali e dei sequestri di Novara confermava il decreto con cui il GIP aveva disposto, nei confronti del ricorrente indagato, il sequestro preventivo della detta somma, ritenuta profitto del reato di peculato. Tale ordinanza, impugnata dall'indagato con ricorso per cassazione, era annullata da questa Corte con sentenza n. 15540, del 5 novembre 2020, emessa dalla sesta sezione penale, che indicava al tribunale del rinvio i seguenti temi di approfondimento in diritto, al fine di valutare l'astratta configurabilità del delitto di peculato: a) se ed in che misura, in ragione del prelievo forzoso imposto solo al concessionario, il denaro a questi dovuto dal gestore, anche per la parte relativa al compenso di questi, possa considerarsi, in tutto o in parte, ""altrui"" ai fini della configurazione del peculato; b) se, nel caso di specie, il gestore, in relazione alla legge vigente al momento in cui la condotta fu posta in essere, debba considerarsi un incaricato di pubblico servizio e se ed in che limiti il mancato versamento al concessionario dell'intero ammontare della raccolta del gioco praticato mediante i predetti apparecchi configuri una condotta appropriativa o un mero inadempimento della obbligazione tributaria. 1.1. Il tribunale investito del rinvio, con la ordinanza in data 7 giugno 2021, qui nuovamente impugnata, confermava il decreto ""genetico"", richiamando sui punti devoluti alla sua valutazione rescissoria gli insegnamenti della recente sentenza a Sezioni unite (n. 6987, del 24/9/2020, dep. 2021, Rv. 280573), che a sua volta aveva richiamato i principi espressi in sede civile dalla sentenza, pure emessa dalle Sezioni unite civili, n. 14697, del 29/5/2019, per affermare, argomentando proprio in ragione delle ragioni poste a sostegno di quest'ultima decisione, che è l'intera 2 somma ricevuta dal gestore -detratte le vincite del giocatore- a costituire denaro pubblico, e che, conseguentemente, il soggetto privato -che di tale riscossione preventiva è incaricato- riveste la qualifica di incaricato di un pubblico servizio, nei sensi rilevanti ai fini della integrazione degli estremi del delitto di peculato. 2. Avverso tale ordinanza ha proposto nuovamente ricorso per cassazione l'indagato, a ministero del difensore di fiducia, deducendo, con unico motivo, la violazione della legge penale sostanziale (art. 606, comma 1, lett. b, cod. proc. pen.), per avere il tribunale della cautela reale nuovamente confermato il decreto impugnato, senza tener conto che le somme trattenute dall'agente non possono ritenersi denaro pubblico e quindi ""altrui"", giacché il loro ammontare costituisce (almeno in parte) il profitto d'impresa dell'azienda che gestisce il gioco, somme che quindi non vanno confuse col PREU, che viceversa è certamente qualificabile quale tributo, già altrui, della cui riscossione è incaricato il concessionario per il tramite del gestore. Dal che consegue che l'omesso versamento di tale somma (dovuta quale tributo sul profitto conseguito per l'esercizio dell'attività svolta per conto dello Stato) può al più costituire inadempimento di natura tributaria, giammai peculato, anche perché all'epoca dei fatti contestati il soggetto agente non rivestiva la qualifica di incaricato di un pubblico servizio. CONSIDERATO IN DIRITTO 1. Il ricorso è infondato. 1.1. Il ricorrente, amministratore unico della s.r.l. ""F.N.G."", operava nella gestione e raccolta del denaro derivante dal gioco praticato mediante apparecchi slot machine per conto di una concessionaria statale (HBG), ed in qualità di gestore avrebbe omesso di trasferire alla concessionaria, anche le somme costituenti la c.d. ""quota di stabilità"", cioè quella parte di incasso, diversa dal PREU, prevista dalla legge di stabilità 2015 (art. 1, comma 649, poi abrogato dalla legge di stabilità 2016), rappresentata dalla riduzione dei compensi e degli aggi stabiliti in favore dei concessionari e dei soggetti che operano, secondo le rispettive competenze, nella gestione e raccolta del denaro rinveniente dal gioco praticato mediante apparecchi comunemente denominati slot machine. 1.2. Il giudice del rinvio, nell'integrare -con valutazione in diritto- gli elementi dubitativi rimessi al suo apprezzamento di merito dalla sentenza di annullamento, ha stimato altruità del denaro non versato all'Erario dal gestore (tramite il concessionario) e qualità di incaricato di un pubblico servizio sulla scorta del pertinente richiamo al dictum delle Sezioni unite di questa Corte, che hanno chiarito come integri il delitto di peculato la condotta del gestore o dell'esercente degli apparecchi da gioco leciti di cui all'art. 110, sesto e settimo connma, TULPS, che si impossessi dei proventi (tutti i proventi, senza distinzioni tra quote tributarie 3 e suo profitto) del gioco, non versandoli al concessionario competente, in quanto il denaro incassato appartiene alla pubblica amministrazione sin dal momento della sua riscossione (Sez. U., n. 6087 dei 24/09/2020, dep. 2021, Rubbo, Rv. 280573, pag. 16, sub 7, in cui la Corte ha precisato che il concessionario riveste la qualifica formale di ""agente contabile"" ed è incaricato di pubblico servizio, funzione cui partecipano il gestore e l'esercente, essendo loro delegate parte delle attività proprie del concessionario, pag. 22, sub 10). Tali principi rispondono del resto, continua ancora il tribunale, a quanto diffusamente argomentato dalle Sez. Unite civili nel corpo della sentenza n. 14697 del 29/5/2019. 1.3. Né può rilevare, in ordine alla punibilità della condotta, la circostanza che l'obbligo per il concessionario di versare la c.d. ""quota di stabilità"" dovuta per l'anno oggetto di imputazione sia stato abrogato per effetto della legge di stabilità dell'anno successivo (art. 1, comma 920 e 921, lella legge 28 dicembre 2015, n. 208, che ha anche chiarito che l'obbligo spettava a tutti i soggetti della filiera di riscossione), in quanto si tratta appunto di una nuova formulazione della legge extrapenale, che interviene solo a modulare un obbligo immanente. Non può quindi trovare applicazione, in tale fattispecie, il principio (art. 2, quarto comma, cod. pen.) che impone l'applicazione della legge penale successiva più favorevole. Deve infatti richiamarsi sul punto la costante giurisprudenza di questa Corte, secondo cui, in tema di successione di leggi, la modificazione in melius della norma extrapenale richiamata dalla disposizione incriminatrice esclude la punibilità del fatto precedentemente commesso solo se attiene a norma integratrice di quella penale oppure ha essa stessa efficacia retroattiva (ex plurimis, Sez. 3, n. 5911, del 25/10/2019, dep. 2020, Rv. 278595; Sez. 3, n. 11520 del 29/01/2019, Rv. 275990; Sez. 3, n. 28681 del 27/01/2017, Rv. 270335; Sez. 3, n. 15481, del 11/1/2011, Rv. 250119; Sez. U. n. 2451, del 27/9/2007, Rv. 238197-01). Si tratta di presupposti che non sono sicuramente sussistenti in relazione all'art. 1, comma 920, della legge di stabilità 2016, giacché tale disposizione, che ha effetti ex tunc, ha semplicemente per oggetto i criteri attinenti al quantum debeatur, nella immanenza della identificazione dei soggetti onerati, e non è norma integratrice della fattispecie penale, in quanto lascia del tutto immutati gli elementi strutturali costitutivi della fattispecie di peculato. 1.4. Ciò posto -se la regola di giudizio (fumus commissi delicti) che presiede al momento della valutazione cautelare reale non consente di apprezzare funditus la consistenza dell'elemento psicologico del reato (Sez. 3, n. 26007 del 05/04/2019, Rv. 276015; Sez. 2, n. 18331 del 22/04/2016, Rv. 266896)-, nell'eventuale futuro giudizio sulla responsabilità non mancherà al giudice del merito di valutare, tanto la possibile rilevanza dell'errore che cada su legge extrapenale, ai sensi del terzo comma dell'art. 47 cod. pen. (secondo la lettura che ne ha dato, in tempi ormai 4 non più recenti, la. Corte costituzionale, con la storica sentenza n. 364 del 1988), quanto la possibile succedanea applicazione della disposizione contenuta all'ad 15 d.l.vo 74/2000 sull'oscurità della normativa tributaria, che secondo la più avveduta dottrina di settore è norma di sistema, che enuncia cioè un principio di carattere e portata generale, la cui efficacia può dunque valicare i confini del testo unico nel quale è stata calata. 2. Al rigetto del ricorso consegue la condanna del ricorrente a pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso in Roma, nella camera di consiglio del 23/11/2021. ",9982
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46059@tS.clean.pdf,"SENTENZA sul ricorso proposto da: VIZZI LUIGI nato a PALERMO il 30/05/1962 avverso la sentenza del 14/07/2020 della Corte d'appello di Bologna visti gli atti, il provvedimento impugnato e il ricorso; udita la relazione svolta dal Consigliere Sergio Di Paola lette le conclusioni del Pubblico Ministero, in persona del Sostituto Procuratore generale Fulvio Baldi che ha concluso chiedendo rigettarsi il ricorso; lette le conclusioni scritte dell'Avv. Davide Tassinari, nell'interesse della parte civile UNIPOLSAI Assicurazioni s.p.a, che ha chiesto dichiararsi l'inammissibilità del ricorso. RITENUTO IN FATTO 1. La Corte d'appello di Bologna, con la sentenza impugnata in questa sede, ha confermato la condanna alle pene di giustizia pronunciata dal Tribunale di Bologna in data 18 luglio 2019 nei confronti di Vizzi Giuseppe per il reato di cui all'art. 642 cod. pen. Penale Sent. Sez. 2   Num. 46059  Anno 2021Presidente: GALLO DOMENICORelatore: DI PAOLA SERGIOData Udienza: 23/11/20212. Propone ricorso per cassazione la difesa dell'imputato deducendo, con il primo motivo di ricorso, la violazione di norme processuali previste a pena di nullità, ai sensi dell'art. 606, comma 1, lett. C) cod. proc. pen., in relazione agli artt. 178, 179 e 420 ter cod. proc. pen. La Corte territoriale aveva confermato la statuizione del giudice di primo grado che aveva ritenuto irrituale l'istanza di rinvio della celebrazione dell'udienza preliminare, per impedimento professionale del difensore, inviata a mezzo PEC, oltre che intempestiva per essere stata inviata 5 giorni prima della celebrazione dell'udienza e senza documentare l'impossibilità per il difensore di nominare un sostituto processuale. Al contrario, la più recente giurisprudenza di legittimità aveva affermato il principio che le istanze di rinvio trasmesse a mezzo PEC sono ammissibili ove l'istante si faccia carico di verificare che la comunicazione sia giunta presso l'ufficio giudiziario (come il ricorrente aveva fatto attraverso una comunicazione telefonica). 2.1. Con il secondo motivo si deduce violazione di legge, in relazione all'art. 62 bis cod. pen., e vizio della motivazione per contraddittorietà, avendo la Corte fondato il diniego delle circostanze attenuanti generiche in ragione dell'esistenza di una precedente condanna, di cui non vi era traccia negli atti processuali, e del carattere tardivo, come tale irrilevante, della confessione resa. 3. La Corte ha proceduto all'esame del ricorso con le forme previste dall'art. 23, comma 8, d.l. 28 ottobre 2020, n. 37. CONSIDERATO IN DIRITTO 1. Il ricorso è inammissibile. 1.1. Il primo motivo di ricorso è manifestamente infondato. Quanto al preliminare profilo dell'ammissibilità dell'istanza di rinvio per impedimento del difensore che venga trasmessa facendo ricorso allo strumento della posta elettronica certificata va dato atto che, dopo aver in più occasioni affermato che «le parti private non possono effettuare comunicazioni, notificazioni ed istanze mediante l'utilizzo della posta elettronica certificata, fermo restando che, non essendo le stesse irricevibili, possono essere prese in considerazione dal giudice se poste alla sua attenzione» (Sez. 6, n. 2951 del 25/09/2019, dep. 2020, Di Russo, Rv. 278127 e Sez. 2, n. 31314 del 16/05/2017, P, Rv. 270702, entrambe relative ad istanza di rinvio per legittimo impedimento avanzata a mezzo PEC dal difensore di fiducia dell'imputato; Sez. 1, n. 26877 del 20/03/2019, Antille, Rv. 276915 concernente analoga fattispecie nel procedimento di sorveglianza; Sez. 5, 2 n. 48911 del 01/10/2018, N., Rv. 274160, riguardante l'istanza di rinvio per legittimo impedimento avanzata a mezzo PEC dall'imputata, poiché detenuta agli arresti domiciliari; Sez. 3, n. 48584 del 20/09/2016, Cacciatore, Rv. 268192), la giurisprudenza di legittimità, con arresti più recenti, ha modificato quell'orientamento osservando che è ammissibile la comunicazione del legittimo impedimento del difensore a mezzo PEC atteso che tale impedimento, stante la prioritaria rilevanza della verifica della legittima instaurazione del contraddittorio processuale, è rilevabile anche d'ufficio e può essere tratto da ogni elemento disponibile, comunque portato all'effettiva conoscenza del giudice (Sez. 2, n. 3436 del 01/12/2020, dep. 2021, De Simone, Rv. 280520 - 01; analogamente, in tema di procedimento camerale davanti al tribunale di sorveglianza, Sez. 1, n. 15868 del 18/03/2021, D'Angelo, Rv. 281191 - 01). In queste ultime decisioni, dalla lettura delle motivazioni si rileva che in entrambe le fattispecie esaminate risultava dagli atti processuali che l'istanza era stata tempestivamente inserita nel fascicolo processuale a disposizione del giudice; circostanza che, invece, non è documentata dal fascicolo che la Corte ha esaminato (poiché la difesa ha prodotto l'originale dell'istanza ed il rapporto di spedizione e ricezione del messaggio via PEC) e risultando unicamente la deduzione difensiva di aver telefonicamente appurato che l'istanza trasmessa era pervenuta alla Cancelleria. Sotto altro profilo, sia il Tribunale che la Corte d'appello hanno poi osservato che il contenuto e la tempestività dell'istanza non soddisfacevano i requisiti più volte indicati dalla giurisprudenza di legittimità, a partire dalle statuizioni delle Sezioni unite (n. 29529 del 25/06/2009, De Marino, Rv. 244109 - 01, secondo le quali «nel caso di istanza di rinvio per concomitante impegno professionale del difensore, spetta al giudice effettuare una valutazione comparativa dei diversi impegni al fine di contemperare le esigenze della difesa e quelle della giurisdizione, accertando se sia effettivamente prevalente l'impegno privilegiato dal difensore per le ragioni rappresentate nell'istanza e da riferire alla particolare natura dell'attività cui occorre presenziare, alla mancanza o assenza di un codifensore nonché all'impossibilità di avvalersi di un sostituto a norma dell'art. 102 cod. proc. pen.»; tali principi sono stati ulteriormente precisati con la decisione n. 4909 del 18/12/2014, dep. 2015, Torchio, Rv. 262912 - 01, ove si è ribadito che «l'impegno professionale del difensore in altro procedimento costituisce legittimo impedimento che dà luogo ad assoluta impossibilità a comparire, ai sensi dell'art. 420 ter, comma quinto, cod. proc. pen., a condizione che il difensore: a) prospetti l'impedimento non appena conosciuta la contemporaneità dei diversi impegni; b) indichi specificamente le ragioni che rendono essenziale l'espletamento della sua funzione nel diverso processo; c) rappresenti l'assenza in detto procedimento di 3 altro codifensore che possa validamente difendere l'imputato; d) rappresenti l'impossibilità di avvalersi di un sostituto ai sensi dell'art. 102 cod. proc. pen. sia nel processo a cui intende partecipare sia in quello di cui chiede il rinvio»). Si tratta di valutazioni corrette e aderenti alle risultanze dei dati processuali: nell'istanza di rinvio non era in alcun modo specificato per quali ragioni il difensore non potesse nominare sostituti né nel processo in cui era contestualmente impegnato, né in quello ove formulava la richiesta di rinvio, mentre è pacifico che è onere del difensore, che intenda richiedere il rinvio dell'udienza per legittimo impedimento per un concomitante impegno professionale (e non per l'ipotesi dell'impedimento dovuto a motivi di salute) dare giustificazione della mancata nomina di un sostituto; doverosità che è desumibile, oltreché da ragioni d'ordine sistematico, dall'ultimo periodo dell'art. 420 ter, comma quinto, cod. proc. pen. (Sez. 6, n. 47584 del 15/10/2014, M., Rv. 261251 - 01; Sez. 3, n. 26408 del 02/05/2013, Convertini, Rv. 256294 - 01). 1.2. Il secondo motivo di ricorso è manifestamente infondato. Dagli atti (v. il certificato penale) risulta che l'imputato è stato condannato con sentenza definitiva del Tribunale di Firenze del 27.1.2014, irrevocabile il 3.7.2015, per il delitto di calunnia; è, dunque, errata la deduzione del ricorrente circa l'inesistenza di precedenti condanne. La Corte, inoltre, non ha considerato unicamente questo dato, ma anche la pendenza di altro procedimento penale, l'assenza di resipiscenza e, infine, la scarsa valenza della confessione resa in un momento in cui si era già formato un quadro probatorio evidente a carico dell'imputato; il ricorrente non si confronta, dunque, con l'intero apparato motivazionale e così destina il motivo di ricorso alla declaratoria di inammissibilità per genericità. 2. All' inammissibilità del ricorso consegue la condanna del ricorrente al pagamento delle spese processuali, nonché, ai sensi dell'art. 616 c.p.p., valutati i profili di colpa nella determinazione della causa di inammissibilità emergenti dal ricorso (Corte Cost. 13 giugno 2000, n. 186), al versamento della somma, che si ritiene equa, di euro tremila a favore della Cassa delle ammende. Va, inoltre, disposta la condanna al pagamento delle spese sostenute nel grado dalla parte civile, liquidate nella misura indicata in dispositivo. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Condanna, inoltre, l'imputato alla rifusione delle spese di 4 rappresentanza e difesa sostenute nel presente giudizio dalla parte civile Unipolsai Assicurazioni spa che liquida in complessivi euro 3.510,00, oltre accessori di legge. Così deciso il 23/11/2021 ",9466
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46057@tS.clean.pdf,"SENTENZA Motivazione semplificata sul ricorso proposto da: ILIOAE CONSTANTIN nato a IASI (ROMANIA) il 25/05/1983 avverso la sentenza del 12/12/2019 della Corte d'appello di Palermo visti gli atti, il provvedimento impugnato e il ricorso; udita la relazione svolta dal Consigliere Sergio Di Paola lette le conclusioni del Pubblico Ministero, in persona del Sostituto Procuratore generale Fulvio Baldi che ha concluso chiedendo dichiararsi l'inammissibilità del ricorso. RITENUTO IN FATTO 1. La Corte d'appello di Palermo, con la sentenza impugnata in questa sede, ha confermato la condanna di Ilioae Constantin alle pene ritenute di giustizia per il delitto di ricettazione, pronunciata all'esito del giudizio abbreviato dal Tribunale di Palermo il 21 febbraio 2018. 2. Propone ricorso per cassazione la difesa dell'imputato deducendo, con unico motivo di ricorso, violazione di norme processuali previste a pena di inutilizzabilità, ai sensi dell'art. 63 cod. proc. pen.; la Corte territoriale aveva affermato l'utilizzabilità delle spontanee dichiarazioni rese dal ricorrente alla Penale Sent. Sez. 2   Num. 46057  Anno 2021Presidente: GALLO DOMENICORelatore: DI PAOLA SERGIOData Udienza: 23/11/2021polizia giudiziaria, ai sensi dell'art. 350, comma 7, cod. proc. pen. senza considerare che, nel momento in cui veniva ascoltato, il ricorrente aveva già assunto la veste di soggetto indagato e che tale inutilizzabilità, avente carattere patologico, non poteva essere sanata dalla scelta dell'imputato di accedere al giudizio abbreviato. Del tutto mancante, inoltre, il giudizio sul carattere spontaneo delle dichiarazioni rese dall'imputato, circostanza contraddetta dal tenore della verbalizzazione di quelle dichiarazioni che documentava le sollecitazioni della polizia giudiziaria per conseguire le dichiarazioni dal ricorrente. 3. La Corte ha proceduto all'esame del ricorso con le forme previste dall'art. 23, comma 8, d.l. 28 ottobre 2020, n. 37. CONSIDERATO IN DIRITTO 1. Il ricorso è inammissibile, perché manifestamente infondato oltre che aspecifico. In primo luogo, va ricordato che con plurime decisioni è stata affermata l'utilizzabilità nella fase procedimentale (pertanto anche negli eventuali riti a prova contratta) delle dichiarazioni spontanee rese alla polizia giudiziaria dalla persona sottoposta alle indagini, ai sensi dell'art. 350, comma 7, cod. proc. pen., (Sez. 2, n. 14320 del 13/03/2018, Basso, Rv. 272541 - 01; Sez. 2, n. 26246 del 03/04/2017, Distefano, Rv. 271148 - 0; Sez. 5, n. 18519 del 20/02/2013, Cecchetti, Rv. 256236 - 0). Pur potendosi dubitare dell'effettiva spontaneità delle dichiarazioni rese dal ricorrente (condizione che è necessaria per l'utilizzabilità di quelle dichiarazioni ai sensi della disposizione ricordata), sulla scorta dello scarno tenore del verbale in cui è documentata la fase del controllo dell'imputato e delle giustificazioni addotte circa il possesso dei beni rinvenuti, appare in ogni caso dirimente il mancato assolvimento, da parte del ricorrente, della ""prova di resistenza"" richiesta allorché con il ricorso per cassazione si lamenti l'inutilizzabilità di un elemento a carico (poiché in tale contingenza processuale «il motivo di ricorso deve illustrare, a pena di inammissibilità, l'incidenza dell'eventuale eliminazione del predetto elemento ai fini della cosiddetta ""prova di resistenza"", essendo in ogni caso necessario valutare se le residue risultanze, nonostante l'espunzione di quella inutilizzabile, risultino sufficienti a giustificare l'identico convincimento»: Sez. 6, n. 18764 del 05/02/2014, Barilari, Rv. 259452, seguita da Sez. 3, n. 3207 del 02/10/2014, dep. 2015, Calabrese, Rv. 262011; Sez. 2, n. 7986 del 18/11/2016, dep. 2017, La Gumina, Rv. 269218). Va ricordato, in proposito, 2 che il ricorrente, che fu fermato per un controllo mentre si trovava a bordo di un veicolo ove furono rinvenuti oggetti denunciati come rubati nella stessa giornata, all'atto del controllo cercò di sottrarsi alle verifiche, dandosi alla fuga; inoltre, taluni degli oggetti recavano segni che dimostravano una specifica provenienza; a queste circostanze dotate di specifica portata probatoria, si aggiunsero le contestate dichiarazioni rese dall'imputato sull'acquisto da lui eseguito. 2. All' inammissibilità del ricorso consegue la condanna della ricorrente al pagamento delle spese processuali, nonché, ai sensi dell'art. 616 c.p.p., valutati i profili di colpa nella determinazione della causa di inammissibilità emergenti dal ricorso (Corte Cost. 13 giugno 2000, n. 186), al versamento della somma, che si ritiene equa, di euro tremila a favore della Cassa delle ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso il 23/11/2021 ",4848
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46054@tS.clean.pdf,"SENTENZA sui ricorsi proposti da: SGRO CARMELO nato a SANT'AGATA DI MILITELLO il 17/04/1994 LENZI VENERA nato a MESSINA il 14/08/1991 CACIOPPO FRANCESCO nato a PALERMO il 10/10/1978 MORO MARIAGRAZIA nato a MESSINA il 09/03/1979 avverso la sentenza del 26/02/2020 della CORTE APPELLO di MESSINA visti gli atti, il provvedimento impugnato e il ricorso; udita la relazione svolta dal Consigliere SANDRA RECCHIONE; Il procedimento si celebra con contraddittorio scritto ai sensi dell'art. 23 comma 8 del D.L. n. 137 del 2020 udita la relazione svolta dal Consigliere SANDRA RECCHIONE; il Pubblico Ministero, in persona del Sostituto Procuratore FULVIO BALDI ha depositato conclusioni scritte chiedendo l'annullamento con rinvio della sentenza impugnata Penale Sent. Sez. 2   Num. 46054  Anno 2021Presidente: GALLO DOMENICORelatore: RECCHIONE SANDRAData Udienza: 23/11/2021RITENUTO IN FATTO 1.La Corte di appello di Messina confermava la condanna dei ricorrenti alla pena di euro 500 di multa in relazione al reato di occupazione abusiva di un alloggio dello IACP. 2. Avverso tale sentenza proponevano due ricorsi per cassazione omogenei i difensori di Moro e Caccioppo deducendo: 2.1. violazione di legge e vizio di motivazione in relazione alla omessa valutazione delle censure proposte con la prima impugnazione nei confronti del mancato riconoscimento dello ""stato di necessità"", rinvenibile nell'impellente bisogno dei ricorrenti di garantire l'abitazione ai figli minori dopo lo sfratto per morosità e l'impossibilità di attendere il compimento della procedura di assegnazione degli alloggi popolari. 2.2. Omessa valutazione in relazione alle doglianze proposte con l'appello in ordine al mancato riconoscimento della causa di non punibilità prevista dall'art. 131 bis cod. pen. 3. Con ricorsi omogeni ricorrevano anche i difensori di Venera Lenzi e Sgrò Carmelo che deducevano: 3.1. omessa motivazione in relazione alle doglianze proposte con l'appello, dirette a sostenere l'esistenza della scriminante dello stato di necessità costituita dall'impellente necessità di fornire una abitazione ai figli minori. 3.2. Vizio di motivazione in ordine alla definizione del trattamento sanzionatorio. 3.3. Vizio di motivazione in ordine al mancato riconoscimento delle circostanze attenuanti generiche che avrebbero dovuto essere concesse in relazione al minimo tempo di occupazione. 3.4. Vizio di motivazione in ordine al mancato riconoscimento della causa di non punibilità prevista dall'art. 131 bis cod. pen. che avrebbe dovuto essere riconosciuta in relazione alla modesta entità dell'offesa. CONSIDERATO IN DIRITTO 1.1 ricorsi sono fondati. 1.1.Per quanto riguarda Moro e Cacioppo: non si rinviene alcuna motivazione in ordine al mancato riconoscimento della causa di non punibilità prevista dall'art. 131 bis cod. pen. pure invocata in modo puntuale con gli atti di appello. Il collegio ribadisce che sussiste il vizio di mancanza di motivazione, ex art. 606, comma primo, lett. e), cod. proc. pen., quando le argomentazioni addotte dal giudice a fondamento dell'affermazione di responsabilità dell'imputato siano prive di completezza in 2 relazione a specifiche doglianze formulate con i motivi di appello e dotate del requisito della decisività (Cass. sez. 5, n. 2916 del 13/12/2013, Rv. 257967; Cass. sez. 6, n. 12540 del 12/10/2000, Rv. 218172; cass. sez. 6, n. 35918 del 17/06/2009, Rv. 244763).Pertanto il giudice di legittimità deve valutare i motivi di appello al fine di accertare la congruità e la completezza dell'apparato argomentativo adottato dal giudice di secondo grado con riferimento alle doglianze mosse alla decisione impugnata, rientrando nei compiti attribuiti dalla legge alla Corte di Cassazione la disamina della specificità o meno delle censure formulate con l'atto di appello quale necessario presupposto dell'ammissibilità del ricorso proposto davanti alla stessa Corte (Sez 2, n. 4830 del 21/12/1994 Rv. 201268; Sez. 3, n. 10709 del 25/11/2014 - dep. 13/03/2015, Botta, Rv. 262700). In relazione alla omessa motivazione in ordine al possibile riconoscimento della causa di non punibilità prevista dall'art. 131 bis cod. pen. la  sentenza impugnata deve essere annullata con rinvio alla corte di appello di Reggio Calabria. 1.2. Con riferimento a tutti i ricorrenti - e dunque anche a Sgrò ed alla Lenzi - si rileva un difetto di motivazione in ordine al tema dello stato di necessità, anch' esso puntualmente devoluto con le prime impugnazioni. Si ribadisce che l'abusiva occupazione di un bene immobile è scriminata dallo stato di necessità conseguente al pericolo di danno grave alla persona, che ben può consistere anche nella compromissione del diritto di abitazione ovvero di altri diritti fondamentali della persona riconosciuti e garantiti dall'art. 2 Cost., sempre che ricorrano, per tutto il tempo dell'illecita occupazione, gli altri elementi costitutivi della scriminante, quali l'assoluta necessità della condotta e l'inevitabilità del pericolo; ne consegue che la stessa può essere invocata solo in relazione ad un pericolo attuale e transitorio e non per sopperire alla necessità di reperire un alloggio al fine di risolvere in via definitiva la propria esigenza abitativa (Sez. 2 - , Sentenza n. 10694 del 30/10/2019, dep. 2020, Tortorici, Rv. 278520 - 01). Nel caso in esame per denegare l'invocata scriminante il collegio di merito faceva sommario riferimento alla insufficienza delle precarie condizioni economiche dei ricorrenti ed alla complessiva inidoneità del compendio probatorio raccolto a provare lo stato di necessità. Si tratta di argomentazioni carenti: sul punto la sentenza impugnata deve pertanto essere annullata con rinvio alla Corte di appello di Reggio Calabria. P.Q.M. Annulla la sentenza impugnata con rinvio per nuovo giudizio alla Corte di appello di Reggio Calabria per nuovo giudizio. Così deciso in Roma, il giorno 23 novembre 2021 L'estensore Il Presidente ",5931
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46053@tS.clean.pdf,"SENTENZA sul ricorso proposto da: MASSARO CARMINE nato a CAPODRISE il 25/05/1975 avverso la sentenza del 21/11/2019 della CORTE APPELLO di NAPOLI visti gli atti, il provvedimento impugnato e il ricorso; udita la relazione svolta dal Consigliere SANDRA RECCHIONE; Il procedimento si celebra con contraddittorio scritto ai sensi dell'art. 23 comma 8 del D.L. n. 137 del 2020 udita la relazione svolta dal Consigliere SANDRA RECCHIONE; il Pubblico Ministero, in persona del Sostituto Procuratore FULVIO BALDI ha depositato conclusioni scritte chiedendo l'annullamento senza rinvio della sentenza impugnata per decorso del termine di prescrizione. L'avv. Oro Balbo per la parte civile Cerqua Vittorio depositava conclusioni e nota spese Penale Sent. Sez. 2   Num. 46053  Anno 2021Presidente: GALLO DOMENICORelatore: RECCHIONE SANDRAData Udienza: 23/11/2021RITENUTO IN FATTO 1. La Corte di appello di Napoli dichiarava inammissibile l'appello proposto avverso la sentenza che condannava il ricorrente per il reato di truffa, ritenendo che l'impugnazione fosse generica. 2. Avverso tale sentenza proponeva ricorso per cassazione il difensore che deduceva: 2.1. violazione di legge: l'appello, contrariamente a quanto ritenuto, non sarebbe affatto generico tenuto conto che da un lato offriva un versione alternativa dei fatti, e dall'altro instava per la retrodatazione del reato e per la dichiarazione di estinzione per prescrizione. CONSIDERATO IN DIRITTO 1.11 ricorso è fondato nella parte in cui rileva che l'appello non era generico nella parte in cui invocava la dichiarazione di estinzione del reato per decorso del termine di prescrizione. 1.1.Secondo l'orientamento della Corte di cassazione, che il collegio condivide, per l'appello, come per ogni altro gravame, il combinato disposto degli art. 581 comma primo lett. c) e 591 comma primo lett. c) del codice di rito comporta la inammissibilità dell'impugnazione in caso di genericità dei relativi motivi. Per escludere tale patologia è necessario che l'atto individui il ""punto"" che intende devolvere alla cognizione del giudice di appello, enucleandolo con puntuale riferimento alla motivazione della sentenza impugnata, e specificando tanto i motivi di dissenso dalla decisione appellata che l'oggetto della diversa deliberazione sollecitata presso il giudice del gravame (Sez. 6, n. 13261 del 6.2.2003, Valle, rv 227195; Sez. 4, n. 40243 del 30/09/2008, Falcioni, Rv. 241477; Sez. 6, n. 32227 del 16/07/2010, T. Rv. 248037, Sez. 6, n. 800 06/12/2011, dep. 2012, Bidognetti, Rv. 251528). Peraltro, in materia, le sezioni unite della Corte di cassazione hanno stabilito che l' appello, al pari del ricorso per cassazione, è inammissibile per difetto di specificità dei motivi quando non risultano esplicitamente enunciati e argomentati i rilievi critici rispetto alle ragioni di fatto o di diritto poste a fondamento della decisione impugnata, fermo restando che tale onere di specificità, a carico dell'impugnante, è direttamente proporzionale alla specificità con cui le predette ragioni sono state esposte nel provvedimento impugnato (Sez. un n. 8825 del 27/10/2016, Galtelli, Rv. 268822) 1.2. Nel caso in esame, dalla descrizione dei fatti contenuta nella sentenza emergeva che il finanziamento veniva ottenuto fraudolentemente nel maggio 2006 (avvio 2 pagamenti rateali nel giugno), mentre il 13 dicembre 2006 l'offeso raggiungeva la consapevolezza di essere stato raggirato. Con l'atto di appello si instava per la correzione della data del commesso reato che nel capo di imputazione era indicata nel dicembre 2006, epoca successiva alla consumazione del reato coincidente con il momento in cui l'offeso apprendeva di essere stato truffato. Tale doglianza, alla luce delle indicazioni ermeneutiche sopra riportate, non può considerarsi ""generica"" ed avrebbe richiesto la instaurazione del rapporto processuale e la dichiarazione di estinzione del reato: il termine di prescrizione tenuto conto delle sospensioni spirava infatti 1'8 luglio 2015, mentre la sentenza di appello è del novembre 2019. La sentenza impugnata deve pertanto essere annullata senza rinvio per decorso del termine d' prescrizione. 2.Alla dichiarata inammissibilità del ricorso consegue, per il disposto dell'art. 616 cod. proc. pen., la condanna del ricorrente al pagamento delle spese processuali nonché al versamento, in favore della Cassa delle ammende, di una somma che si determina equitativamente in C 3000,00. P.Q.M. Annulla senza rinvio la sentenza impugnata perché il reato è estinto per prescrizione. Così deciso in Roma, il giorno 23 novembre 2021 ",4593
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46052@tS.clean.pdf,"SENTENZA Motivazione semplificata sui ricorsi proposti da: D'ANTONIO ANDREA nato a SALERNO il 11/11/1978 INGENITO TOMMASO nato a MERCATO SAN SEVERINO il 20/10/1958 avverso la sentenza del 13/01/2021 della Corte di appello di Salerno visti gli atti, il provvedimento impugnato e il ricorso; udita la relazione svolta dal Consigliere Sergio Di Paola lette le conclusioni del Pubblico Ministero, in persona del Sostituto Procuratore generale Fulvio Baldi che ha concluso chiedendo dichiararsi l'inammissibilità del ricorso; lette le conclusioni scritte dell'Avv. Giovanni Gioia, che ha chiesto accogliersi il ricorso, anche in relazione al profilo dell'intervenuta prescrizione dei reati alla data del 31 novembre 2020. RITENUTO IN FATTO 1. La Corte d'appello di Salerno, con la sentenza impugnata in questa sede, ha confermato la condanna alle pene di giustizia pronunciata dal Tribunale di Salerno in data 12 dicembre 2019 nei confronti di D'Antonio Andrea e Ingenito Tommaso per il reato di tentata estorsione in concorso. Penale Sent. Sez. 2   Num. 46052  Anno 2021Presidente: GALLO DOMENICORelatore: DI PAOLA SERGIOData Udienza: 23/11/20212. Propongono ricorso per cassazione gli imputati a mezzo del comune difensore deducendo, con unico motivo, in primo luogo il vizio della motivazione, ritenuta apparente e contraddittoria, quanto al giudizio di responsabilità fondato sulla valutazione superficiale delle dichiarazioni testimoniali, senza considerare l'assenza di elementi per dimostrare il ricorso a violenze e minacce da parte degli imputati, che intendevano solo realizzare la pretesa conseguente ad una promessa verbale di lavoro, non mantenuta dalle persone offese. La difesa censura, poi, la motivazione quanto alla mancata esclusione della recidiva contestata agli imputati; infine, rileva l'intervenuta prescrizione del reato contestato, in data anteriore alla pronuncia in grado di appello. 3. La Corte ha proceduto all'esame del ricorso con le forme previste dall'art. 23, comma 8, dl. 28 ottobre 2020, n. 37. CONSIDERATO IN DIRITTO 1. I ricorsi sono inammissibili, perché manifestamente infondati, oltre che generici e in parte non consentiti. 1.1. Il primo ordine di argomenti, con cui si lamenta l'apparenza e la contraddittorietà della motivazione, in realtà prospetta in modo - peraltro reiterativo - una diversa ricostruzione in fatto che la Corte territoriale ha motivatamente ed in modo analitico escluso (pagg. 4 ss.); ciò colloca il motivo al di fuori del perimetro delle censure consentite, poiché secondo il consolidato insegnamento di legittimità vanno esclusi dal novero dei motivi di ricorso quelli con cui si intenda prospettare una diversa ricostruzione dei fatti accertati dal giudice di merito, in quanto «in tema di giudizio di cassazione, sono precluse al giudice di legittimità la rilettura degli elementi di fatto posti a fondamento della decisione impugnata e l'autonoma adozione di nuovi e diversi parametri di ricostruzione e valutazione dei fatti, indicati dal ricorrente come maggiormente plausibili o dotati di una migliore capacità esplicativa rispetto a quelli adottati dal giudice del merito» (Sez. 6, n. 5465 del 04/11/2020, dep. 2021, F., Rv. 280601 - 0; Sez. 6, n. 47204 del 07/10/2015, Musso, Rv. 265482; Sez. 6, n. 25255 del 14/02/2012, Minervini, Rv. 253099; Sez. 4, n. 35683 del 10/07/2007, Servidei, Rv. 237652; Sez. 1, n. 42369 del 16/11/2006, De Vita, Rv. 235507). Manifestamente infondate le censure relative all'assenza di atti espliciti di minaccia e violenza (attesa la rilevanza del messaggio intimidatorio anche ""silente"", cioè privo di una esplicita richiesta, idoneo ad integrare l'elemento oggettivo del delitto di estorsione: Sez. 2, n. 11922 del 12/12/2012, dep. 2013, 2 Lavitola, Rv. 254797; Sez. 2, n. 19724 del 20/05/2010, Pistolesi, Rv. 247117), così come quelle riguardanti l'ipotizzata qualificazione del fatto quale ipotesi riconducibile alla fattispecie dell'esercizio arbitrario delle proprie ragioni (essendo rimasta indimostrata in fatto la pretesa azionata, scaturente da una ""promessa verbale"" di svolgimento di attività di lavoro, comunque non corrispondente al risultato che gli imputati intendevano conseguire: Sez. Unite, n. 29541 del 16/07/2020, Filardo, Rv. 280027 - 02; Sez. 2, n. 46288 del 28/06/2016, Musa, Rv. 268362; Sez. 5, n. 2819 del 24/11/2014, dep. 2015, Angelotti, Rv. 263589). 1.2. La censura relativa alla mancata esclusione della recidiva è formulata in termini non consentiti, ai sensi dell'art. 606, comma 3, cod. proc. pen., non essendo stata proposta in grado di appello. 1.3. La deduzione relativa all'omessa declaratoria di prescrizione del reato contestato è generica, oltre che manifestamente infondata; è principio pacificamente ricevuto quello a mente del quale la censura riguardante l'omesso rilievo d'ufficio, da parte del giudice di merito, dell'intervenuta prescrizione del reato impone la compiuta rappresentazione della sequela procedimentale da cui si debba desumere l'intervenuta maturazione del termine di legge (Sez. 2, n. 35791 del 29/05/2019, Di Paoli, Rv. 277495 - 01; Sez. 1, n. 12595 del 13/03/2015, Falco, Rv. 263206 - 0); inoltre, la difesa non tiene in alcun conto i periodi di sospensione del corso della prescrizione, che la Corte territoriale ha specificamente indicato, risultando dunque del tutto erronea l'ipotizzata intervenuta prescrizione del reato. 2. All' inammissibilità dei ricorsi consegue la condanna dei ricorrenti al pagamento delle spese processuali, nonché, ai sensi dell'art. 616 c.p.p., valutati i profili di colpa nella determinazione della causa di inammissibilità emergenti dal ricorso (Corte Cost. 13 giugno 2000, n. 186), al versamento della somma, che si ritiene equa, di euro tremila a favore della Cassa delle ammende. P.Q.M. Dichiara inammissibili i ricorsi e condanna i ricorrenti al pagamento delle spese processuali e della somma di euro tremila in favore della Cassa delle ammende. Così deciso il 23/11/2021 ",5974
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46050@tS.clean.pdf,"SENTENZA sul ricorso proposto da: MIHRAJE AYOUB nato il 25/06/1995 avverso la sentenza del 25/06/2020 della CORTE APPELLO di BOLOGNA visti gli atti, il provvedimento impugnato e il ricorso; udita la relazione svolta dal Consigliere SANDRA RECCHIONE; Il procedimento si celebra con contraddittorio scritto ai sensi dell'art. 23 comma 8 del D.L. n. 137 del 2020. udita la relazione svolta dal Consigliere SANDRA RECCHIONE; il Pubblico Ministero, in persona del Sostituto Procuratore FULVIO BALDI ha depositato conclusioni scritte chiedendo l'inammissibilità del ricorso; il difensore avv. Alessandro Falzoni depositava conclusioni scritte con le quali insisteva per l'accoglimento del ricorso. Penale Sent. Sez. 2   Num. 46050  Anno 2021Presidente: GALLO DOMENICORelatore: RECCHIONE SANDRAData Udienza: 23/11/2021RITENUTO IN FATTO E CONSIDERATO IN DIRITTO 1. La Corte di appello di Bologna confermava la condanna del ricorrente per tre rapine aggravate e per i correlati reati di lesioni, reati consumati nei pressi della discoteca Cocoricò di Riccione.. 2. Avverso tale sentenza proponeva ricorso per cassazione il difensore che deduceva: 2.1. violazione di legge e vizio di motivazione in ordine alla conferma della responsabilità per la rapina ai danni del Righetti. Si deduceva che l'identificazione del ricorrente non era certa tenuto conto del fatto che la persona offesa non lo riconosceva con certezza nel corso dell'udienza dibattimentale dell'8 aprile 2015; non sarebbe inoltre stato considerato quanto dichiarato dai testi della difesa. 2.1.1. Si tratta di doglianza che insta per una rivalutazione delle prove e che è manifestamente infondata in quanto l'identificazione del ricorrente risulta con certezza dalla sua progressione dichiarativa. Dalla puntuale motivazione della sentenza di primo grado emergeva infatti che il Righetti riconosceva informalmente il ricorrente in caserma nell'immediatezza dei fatti e che, in dibattimento confermava di avere effettuato il riconoscimento atipico: tali emergenze rassicurano in ordine alla identificazione tenuto conto che il ricorrente, all'udienza dibattimentale - nel corso della quale non veniva riconosciuto ""di persona"" - si presentava con un aspetto significativamente diverso da quello che aveva all'epoca dei fatti (pagg. 9 e 10 della sentenza del Tribunale, valutazioni confermate a pag. 9 della sentenza di appello). 2.2. Violazione di legge e vizio di motivazione in relazione alla rapina ai danni di Riolfi: l'identificazione non sarebbe certa in quanto la persona offesa avrebbe indicato che l'aggressore indossava una maglietta che non corrispondeva a quella indossata dal ricorrente all'atto dell'arresto; sarebbe stata valutata come decisiva la testimonianza del Di Chirico che non aveva assistito alla rapina, mentre non sarebbero state valutate le testimonianza dei testi della difesa. 2.2.1. Il motivo è inammissibile in quanto reitera le doglianze proposte con la prima impugnazione senza confrontarsi con la puntuale motivazione offerta dalla Corte di appello in merito all'identificazione del ricorrente come uno degli autori della rapina contestata. I giudici di merito, con valutazione conforme nei due gradi di giudizio, ritenevano credibile il riconoscimento del Chirico rilevando (a) che aveva chiarito che la maglietta indossata dal ricorrente non aveva un banda nera che partiva dal collo, ma solo dalla manica, (b) che era decisivo il fatto che il Chirico, che aveva seguito la persona offesa Riolfi per identificare gli aggressori, aveva visto il ricorrente unitamente a correo seduto 2 su una panchina mentre fumava il tabacco appena rapinato all'amico, elemento questo ritenuto decisivo per assegnare credibilità al riconoscimento. 2.3. Violazione di legge e vizio di motivazione in ordine alla conferma della responsabilità per la rapina ai danni del Berzaghi e del Piazza: l'identificazione sarebbe stata tardiva e, dunque, poco credibile, in quanto nell'immediatezza gli offesi non avevano riconosciuto il ricorrente in foto; il riconoscimento era invece avvenuto nel corso dell'udienza dibattimentale nonostante il Mihraje avesse capigliatura ed occhiali differenti rispetto a quelli che aveva al momento del fatto. 2.3.1. Anche la doglianza in questione è reiterativa e non si confronta con la puntuale motivazione offerta dalla Corte di appello in relazione alle medesime censure. La Corte territoriale assegnava credibilità al riconoscimento dibattimentale rilevando la assoluta attendibilità della dichiarazione ricognitiva resa in dibattimento nel contraddittorio idonea a prevalere sul mancato riconoscimento ""per immagini"", effettuato nel corso delle indagini (pagg. 9 e 10 della sentenza impugnata e pagg. 15 e 16 della sentenza di primo grado). I giudici di primo grado confermavano la credibilità della dichiarazioni, ricognitiva effettuata nel corso del dibattimento, quando le persone offese avevano riconosciuto con certezza il ricorrente (pag. 16 della sentenza del Tribunale dove si attesta che il Piazza aveva riconosciuto il Mihraje a più riprese). 2.4. Violazione di legge e vizi di motivazione in ordine alla conferma della responsabilità per il reato di ricettazione: lo zainetto con i beni di provenienza furtiva sarebbe stato trovato in possesso del presunto complice e non del ricorrente. 2.4.1.La doglianza è manifestamente infondata in quanto non si confronta con la persuasiva motivazione offerta dalla sentenza impugnata che aveva rilevato che il ricorrente unitamente al complice non si era allontanato dal luogo del delitto dopo la consumazione della rapina al fine di procurarsi un ricco bottino e che gli oggetti contenuti nello zaino rapinato al Righetti erano tutti di provenienza furtiva. Tali circostanze rassicuravano circa la riferibilità dello zaino e del suo contenuto anche al ricorrente che aveva partecipato alla rapina ai danni del Righetti impossessandosi dello zaino poi utilizzato come contenitori dei beni ricettati (pag. 11 della sentenza impugnata) 2.5. Violazione di legge e vizio di motivazione in ordine alla definizione del trattamento sanzionatorio. 2.5.1. Il collegio ribadisce che La graduazione della pena, anche in relazione agli aumenti ed alle diminuzioni previsti per le circostanze aggravanti ed attenuanti, rientra nella discrezionalità del giudice di merito, il quale, per assolvere al relativo obbligo di motivazione, è sufficiente che dia conto dell'impiego dei criteri di cui all'art. 133 cod. pen. 3 con espressioni del tipo: ""pena congrua"", ""pena equa"" o ""congruo aumento"", come pure con il richiamo alla gravità del reato o alla capacità a delinquere, essendo, invece, necessaria una specifica e dettagliata spiegazione del ragionamento seguito soltanto quando la pena sia di gran lunga superiore alla misura media di quella edittale (Sez. 2, Sentenza n. 36104 del 27/04/2017, Mastro, Rv. 271243 - 01; Sez. 5, Sentenza n. 5582 del 30/09/2013, dep. 2014, Ferrario, Rv. 259142, Sez. 2, n. 12749 del 19/03/2008 - dep. 26/03/2008, Gasparri e altri, Rv. 239754). La determinazione in concreto della pena costituisce, infatti, il risultato di una valutazione complessiva e non di un giudizio analitico sui vari elementi offerti dalla legge, sicché l'obbligo della motivazione da parte del giudice dell'impugnazione deve ritenersi compiutamente osservato, anche in relazione alle obiezioni mosse con i motivi d'appello, quando egli, accertata l'irrogazione della pena tra il minimo e il massimo edittale, affermi di ritenerla adeguata o non eccessiva. Ciò dimostra, infatti, che egli ha considerato sia pure intuitivamente e globalmente, tutti gli aspetti indicati nell'art. 133 cod. pen. ed anche quelli specificamente segnalati con i motivi d'appello. Nel caso in esame la pena veniva determinata sulla base del minimo edittale valorizzando la giovane età del ricorrente, elemento ritenuto prevalente rispetto alle modalità del fatto ed all'intensità del dolo (pag. 12 della sentenza impugnata) 2.6. Violazione di legge vizio di motivazione in relazione al mancato riconoscimento dell'attenuante prevista dall'art. 114 cod. pen. 2.6.1. La doglianza è manifestamente infondata tenuto conto della ricostruzione dei fatti operata dai giudici di merito che inquadra l'apporto del ricorrente come decisivo e non marginale(pag. 12 della sentenza impugnata); tale ricostruzione non è incisa dagli argomenti proposti con il ricorso, che si risolvono nella allegazione di una ricostruzione alternativa dei fatti non ammessa in sede di legittimità. 2.7. Violazione di legge e vizio di motivazione in relazione al mancato riconoscimento dell'attenuante prevista dall'art. 62 n. 4) cod. pen. tenuto conto del valore modesto degli oggetti sottratti e del fatto che gli stessi sono stati restituiti ai proprietari. 2.7.1. Si ribadisce che ai fini della configurabilità dell'attenuante del danno di speciale tenuità con riferimento al delitto di rapina, non è infatti sufficiente che il bene mobile sottratto sia di modestissimo valore economico, ma occorre valutare anche gli effetti dannosi connessi alla lesione della persona contro la quale è stata esercitata la violenza o la minaccia, attesa la natura plurioffensiva del delitto ""de quo"", il quale lede non solo il patrimonio, ma anche la libertà e l'integrità fisica e morale della persona aggredita per la realizzazione del profitto. Ne consegue che, solo ove la valutazione complessiva del 4 Il Presidente pregiudizio sia di speciale tenuità può farsi luogo all'applicazione dell'attenuante, sulla base di un apprezzamento riservato al giudice di merito e non censurabile in sede di legittimità, se immune da vizi logico-giuridici (Sez. 2, n. 50987 del 17/12/2015 - dep. 29/12/2015, Salamone, Rv. 265685; Sez. 2, n. 19308 del 20/01/2010 - dep. 20/05/2010, Uccello, Rv. 247363; Sez. 2, n. 41578 del 22/11/2006 - dep. 19/12/2006, Massimi e altro, Rv. 235386). Nel caso in esame, in coerenza con tali indicazioni ermeneutiche, la Corte di appello riteneva ostative al riconoscimento dell'attenuante le gravi violenze ed umiliazioni inflitte agli offesi (pag. 11 della sentenza impugnata). 2.8. Violazione di legge e vizio di motivazione in relazione alla mancata concessione delle attenuanti generiche: il beneficio sanzionatorio avrebbe dovuto essere riconosciuto in ragione della incensuratezza e della giovane età del ricorrente. 2.8.1. Si ribadisce che l'applicazione delle circostanze attenuanti generiche non costituisce un diritto conseguente all'assenza di elementi negativi connotanti la personalità del soggetto, ma richiede elementi di segno positivo, dalla cui assenza legittimamente deriva il diniego di concessione delle stesse (tra le altre: Sez. 3, Sentenza n. 24128 del 18/03/2021, De Crescenzo, Sez. 1, n. 39566 del 16/02/2017, Starace, Rv. 270986). Nel caso in esame, in coerenza con tali indicazioni, la Corte di merito denegava il beneficio sulla base della rilevata assenza di elementi positivi emergenti o allegati. 3.Alla dichiarata inammissibilità del ricorso consegue, per il disposto dell'art. 616 cod. proc. pen., la condanna del ricorrente al pagamento delle spese processuali nonché al versamento, in favore della Cassa delle ammende, di una somma che si determina equitativamente in C 3000,00. P.Q.M. Dichiara inammissibile i ricorsi e condanna i ricorrenti al pagamento delle spese processuali e della somma di euro 3000.00 in favore della Cassa delle ammende. Sentenza a motivazione semplificata Così deciso in Roma, il giorno 23 novembre 2021 L'estensore ",11489
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46046@tS.clean.pdf,"SENTENZA Motivazione semplificata sul ricorso proposto da: DILE° FRANCO GIUSEPPE nato a CERIGNOLA il 04/01/1981 avverso la sentenza del 18/11/2019 della Corte d'appello di Bari visti gli atti, il provvedimento impugnato e il ricorso; udita la relazione svolta dal Consigliere Sergio Di Paola lette le conclusioni del Pubblico Ministero, in persona del Sostituto Procuratore generale Fulvio Baldi che ha chiesto dichiararsi l'inammissibilità del ricorso; lette le conclusioni dell'Avv. Antonello De Cosmo che ha chiesto accogliersi il ricorso. RITENUTO IN FATTO 1. La Corte d'appello di Bari, con la sentenza impugnata in questa sede, ha parzialmente riformato la condanna alle pene di giustizia pronunciata dal G.u.p. del Tribunale di Foggia in data 27 febbraio 2018 nei confronti di Di Leo Franco Giuseppe per i reati di rapina e lesioni aggravate. 2. Propone ricorso per cassazione la difesa dell'imputato deducendo, con il primo motivo, violazione della legge penale con riguardo alla mancata osservanza delle norme (artt. 213 e ss. cod. proc. pen.) che disciplinano l'attività di individuazione fotografica operata dalla persona offesa, considerati il tempo Penale Sent. Sez. 2   Num. 46046  Anno 2021Presidente: GALLO DOMENICORelatore: DI PAOLA SERGIOData Udienza: 23/11/2021(quando la vittima era ancora ricoverata e in stato di scarsa lucidità) e le modalità (esibizione di solo tre fotografie) dell'operata individuazione. 2.1. Con il secondo motivo si deduce vizio della motivazione, carente o manifestamente illogica, in punto di determinazione del trattamento sanzionatorio, considerate le valutazioni riguardanti le modalità del fatto e della contenuta gravità dell'episodio che non giustificavano il discostamento dal minimo edittale; del tutto mancante la motivazione sul diniego della circostanza attenuante di cui all'art. 62 n. 4 cod. pen.; apparente, infine, la motivazione del diniego delle circostanze attenuanti generiche. 3. La Corte ha proceduto all'esame del ricorso con le forme previste dall'art. 23, comma 8, d.l. 28 ottobre 2020, n. 37. CONSIDERATO IN DIRITTO 1. Il ricorso è inammissibile, perché manifestamente infondato. 1.1. Il primo motivo di ricorso è manifestamente infondato. Il costante e consolidamento insegnamento della giurisprudenza di legittimità afferma che l'individuazione, personale o fotografica, di un soggetto eseguita nel corso delle indagini preliminari costituisce una manifestazione riproduttiva di una percezione visiva e rappresenta, pertanto, una species della categoria delle dichiarazioni; la relativa portata probatoria discende dal valore attribuibile alla dichiarazione, al pari di ogni altra deposizione testimoniale, accertando la credibilità del dichiarante (Sez. F, n. 43285 del 08/08/2019, Diana, Rv. 277471 - 03), mentre restano irrilevanti le modalità formali dell'attività eseguita, che non devono riprodurre quelle previste dall'art. 213 cod. proc. pen. (Sez. 5, n. 23090 del 10/07/2020, Signorelli, Rv. 279437 - 01), non necessitando della descrizione delle fattezze fisiche della persona indagata (Sez. 4, n. 7287 del 09/12/2020, dep. 2021, Reinhard, Rv. 280598 - 02). Allo stesso modo, le modalità dell'individuazione - quali quelle relative alla scelta delle immagini fotografiche da sottoporre - non riguardano la legalità della prova, ma si riflettono sul suo valore, che richiede l'apprezzamento da parte del giudice di merito (Sez. 5, n. 9505 del 24/11/2015, dep. 2016, Coccia, Rv. 267562 - 01). 1.2. Il secondo motivo è formulato in parte per ragioni non consentite (non avendo dedotto con l'atto di appello alcuno specifico motivo riguardante il riconoscimento dell'attenuante del danno di lieve entità), in parte con argomenti manifestamente infondati. -d9 2 La Corte territoriale ha ridotto in misura più che apprezzabile le pene inflitte dal giudice di primo grado, determinando la pena base per il più grave delitto di rapina con scostannento dal minimo edittale del tutto contenuto, ritenendo tale pena ""equa"", al pari dell'aumento a titolo di continuazione per il delitto di lesioni personali, anch'esso certamente modesto; si tratta di motivazione che, richiamando gli indici di cui all'art. 133 cod. pen. (apprezzabili anche mediante la ricostruzione del fatto che testimonia un'indole violenta, come indicato nella sentenza di primo grado e come risultante dalla natura e dalla gravità delle lesioni della donna vittima della rapina), si conforma al costante orientamento della Suprema Corte secondo il quale ove il giudice ritenga di applicare una pena che, pur discostandosi dai minimi edittali, non superi la misura media di quella edittale è adeguatamente motivata la decisione che dia conto dell'impiego dei criteri di cui all'art. 133 cod. pen. con espressioni del tipo: «pena congrua», «pena equa» o «congruo aumento», come pure con il richiamo alla gravità del reato o alla capacità a delinquere (Sez. 3, n. 29968 del 22/02/2019, Del Papa, Rv. 276288; Sez. 2, n. 36104 del 27/04/2017, Mastro, Rv 271243; Sez. 2, n. 28852 del 08/05/2013, Taurasi, Rv. 256464). Infine, per quanto attiene al diniego delle circostanze attenuanti generiche, la motivazione adottata dalla Corte territoriale mirava a elidere l'unico dato astrattamente favorevole dedotto con l'atto di appello (quello della scelta di accedere al rito abbreviato, elemento ininfluente nel giudizio di meritevolezza delle circostanze attenuanti generiche: Sez. 3, n. 46463 del 17/09/2019, Di Puccio, Rv. 277271 - 0; Sez. 2, n. 24312 del 25/03/2014, Diana, Rv. 260012 - 0), a fronte degli elementi ostativi già rappresentati della gravità del fatto, oltre che dei precedenti penali. 2. All' inammissibilità del ricorso consegue la condanna del ricorrente al pagamento delle spese processuali, nonché, ai sensi dell'art. 616 c.p.p., valutati i profili di colpa nella determinazione della causa di inammissibilità emergenti dal ricorso (Corte Cost. 13 giugno 2000, n. 186), al versamento della somma, che si ritiene equa, di euro tremila a favore della Cassa delle ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Così deciso il 23/11/2021 Il Consi iere Estensore Ser Paola Il Presidente enico Gallo <  ",6287
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s20@a2021@n46044@tS.clean.pdf,"SENTENZA sui ricorso proposto da: VITALE VINCENZO nato a NOCERA INFERIORE il 08/10/1961 avverso la sentenza del 28/11/2019 della CORTE APPELLO di MILANO visti gli atti, il provvedimento impugnato e il ricorso; udita la relazione svolta dal Consigliere SANDRA RECCHIONE; Il procedimento si celebra con contraddittorio scritto ai sensi dell'art. 23 comma 8 del D.L. n. 137 del 2020 udita la relazione svolta dal Consigliere SANDRA RECCHIONE; il Pubblico Ministero, in persona del Sostituto Procuratore FULVIO BALDI ha depositato conclusioni scritte chiedendo l'inammissibilità del ricorso RITENUTO IN FATTO E CONSIDERATO IN DIRITTO 1. La Corte di appello di Milano confermava la condanna del Vitale sia per il reato di ricettazione di un autocarro provento di rapina, sia per il reato di furto di una Fiat Panda Penale Sent. Sez. 2   Num. 46044  Anno 2021Presidente: GALLO DOMENICORelatore: RECCHIONE SANDRAData Udienza: 23/11/20212. Avverso tale sentenza proponeva ricorso per cassazione il difensore che deduceva: 2.1. violazione di legge e vizio d motivazione: non sarebbe stata provata la sussistenza dell'elemento oggettivo del reato, non essendo a tal fine sufficiente quanto osservato dagli operanti, ovvero la vicinanza del Vitale al mezzo provento di reato; mancherebbe anche la prova della consapevolezza in capo al ricorrente della provenienza illecita del mezzo; si instava quindi per la riqualificazione della condotta nella fattispecie del furto tentato. 2.1.1.. Il motivo è inammissibile: si tratta di doglianze che si risolvono nella richiesta di rivalutare le prove, ovvero una attività esclusa dal perimetro che circoscrive la competenza del giudice di legittimità, mentre non sono indicate illogicità manifeste del percorso motivazionale o discrasie decisive tra le prove raccolte e la loro valutazione (tra le altre: Sez. 6 n. 13809 del 17/03/2015,0., Rv. 262965). Contrariamente a quanto dedotto la conferma della responsabilità veniva fondata in modo persuasivo in base al fatto che gli operanti avevano osservato il ricorrente mentre chiudeva i portelloni posteriori del mezzo e, ciononostante, non offriva alcuna spiegazione in ordine al fatto che aveva la disponibilità dello stesso (pag. 2 della sentenza impugnata). Si ribadisce che ai fini della configurabilità del delitto di ricettazione, la mancata giustificazione del possesso di una cosa proveniente da delitto costituisce prova della conoscenza della illecita provenienza (Sez. 2, Sentenza n. 20193 del 19/04/2017, Kebe, Rv. 270120; Sez. 2 n. 41423 del 27/10/2010, Ienne, Rv. 248718; Sez. 4, n. 4170 del 12/12/2006, dep. 2007, Azzaousi Rv. 235897). La sentenza impugnata non si presta pertanto ad alcuna censura. 3.Alla dichiarata inammissibilità del ricorso consegue, per il disposto dell'art. 616 cod. proc. pen., la condanna del ricorrente al pagamento delle spese processuali nonché al versamento, in favore della Cassa delle ammende, di una somma che si determina equitativamente in • 3000,00. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro 3000.00 in favore della Cassa delle ammende. Sentenza a motivazione semplificata Così deciso in Roma, il giorno 23 novembre 2021 L'estensore Il Presidente ",3261
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s10@a2021@n45642@tS.clean.pdf,"SENTENZA sul ricorso proposto da: DI GRADO PIETRO nato a CALTANISSETTA il 10/09/1989 avverso l'ordinanza del 05/05/2021 del TRIB. SORVEGLIANZA di ROMA udita la relazione svolta dal Consigliere FRANCESCO ALIFFI; lette le conclusioni del PG OLGA MIGNOLO che ha chiesto annullarsi con rinvio il provvedimento impugnato. RITENUTO IN FATTO 1. Con l'ordinanza in epigrafe il Tribunale di sorveglianza di Roma ha rigettato l'istanza, avanzata da Di Grado Pietro, di differimento dell'esecuzione della pena, anche nelle forme della detenzione domiciliare ai sensi dell'art. 147-ter, comma 1, lett. c) Ord. pen. 2. Propone ricorso il Di Grado sviluppando tre motivi. 2.1. Con il primo deduce illogicità della motivazione dell'ordinanza impugnata nella parte in cui, pur dando atto delle relazioni di sanitari dell'istituto detentivoi  attestanti l'incompatibilità delle condizioni di salute del condannato con il regime detentivo e la necessità di costanti contatti con i presidi sanitari territoriali, ha affermato che le condizioni di salute del Di Grado non risultano gravi. Penale Sent. Sez. 1   Num. 45642  Anno 2021Presidente: SANTALUCIA GIUSEPPERelatore: ALIFFI FRANCESCOData Udienza: 23/11/2021Il Tribunale, discostandosi dalla giurisprudenza di legittimità ampiamente richiamata, ha escluso la gravità delle condizioni di salute con affermazioni apodittiche e del tutto incoerenti rispetto alle attestazioni dei sanitari in cui si fa esplicito riferimento un rischio ""serio rischio ed ingravescente"", con riferimento tanto alla tireopatia scompensata quanto alla patologica cardiaca. 2.2. Con il secondo motivo deduce inosservanza dell'art. 666, comma 5, cod. proc. pen., per avere il Tribunale disatteso le conclusioni dei sanitari dell'istituto detentivo senza disporre un accertamento peritale, quanto mai necessario in relazione al profilo dell'effettivo accesso del detenuto alle cure praticabili e alla concreta adeguatezza di queste ultime, ma avvalendosi esclusivamente delle competenze mediche acquisite grazie ""all'odierna composizione del Collegio"", al di fuori di ogni forma di contraddittorio ed in violazione del diritto di difesa del condannato. Nonostante non sia posto a carico del richiedente un beneficio alcun onere probatorio ma di semplice allegazione, il Tribunale non ha attivato i poteri istruttori officiosi. 2.3. Con il terzo motivo lamenta contraddittorietà della motivazione nella parte in cui l'ordinanza impugnata ha formulato un giudizio sulla perdurante pericolosità del condannato unicamente sulla base del suo atteggiamento superficiale, senza valorizzare gli elementi di positivo distacco dal pregresso passato deviante, pur emergenti dalla relazione degli operatori penitenziari. CONSIDERATO IN DIRITTO 1. E orientamento pacifico che, ai fini dell'accoglimento di un'istanza di differimento facoltativo dell'esecuzione della pena detentiva per gravi motivi di salute ai sensi dell'art. 147, comma primo, n. 2, cod. pen., non è necessaria un'incompatibilità assoluta tra la patologia del condannato e lo stato di detenzione, ma occorre pur sempre che l'infermità o la malattia siano tali da comportare un serio pericolo di vita, o da non poter assicurare la prestazione di adeguate cure mediche in ambito carcerario, o, ancora, da causare al detenuto sofferenze aggiuntive ed eccessive, in spregio del diritto alla salute e del senso di umanità al quale deve essere improntato il trattamento penitenziario (Sez. 1, n. 27352 del 17/05/2019, Nobile, Rv. 276413) 2. Il giudice investito della richiesta di differimento dell'esecuzione della pena o di detenzione domiciliare per motivi di salute deve, quindi, effettuare un bilanciamento tra le istanze sociali correlate alla pericolosità del detenuto e le condizioni complessive di salute di quest'ultimo con riguardo sia all'astratta idoneità dei presidi sanitari e terapeutici disponibili, sia alla concreta adeguatezza della possibilità di cura ed assistenza che nella situazione specifica è possibile 2 o assicurare al predetto valutando anche le possibili ripercussioni del mantenimento del regime carcerario in termini di aggravamento del quadro clinico (Sez. 1, n. 37062 del 09/04/2018, Acampa, Rv. 273699). Ove, in presenza di dati o documentazione clinica attestanti l'incompatibilità delle condizioni di salute del condannato con il regime carcerario, ritenga di non accogliere l'istanza deve basarsi su dati tecnici concreti disponendo gli accertamenti medici necessari e, all'occorrenza, nominando un perito. (Sez. 1, n. 39798 del 16/05/2019, Dimarco, Rv. 276948; Sez. 1, n. 54448 del 29/11/2016, Morelli, Rv. 269200). Non può, invece, avvalersi direttamente di proprie, personali, competenze scientifiche e tecniche, perché l'impiego della scienza privata costituisce una violazione del principio del contraddittorio nell'""iter"" di acquisizione della prova e del diritto delle parti di vedere applicato un metodo scientifico e di interloquire sulla validità dello stesso (per il principio in generale vedi Sez. 2, n. 9358 del 12/02/2015, Renna, Rv. 262840; Sez. 4, n. 54795 del 13/07/2017, Grossi, Rv. 271668 e, più di recente, in materia di procedimento di sorveglianza Sez. 1, n. 19822 del 23/03/2021, Faina, Rv. 281223 che ha annullato con rinvio l'ordinanza del tribunale di sorveglianza che aveva rigettato l'istanza di rinvio dell'esecuzione della pena, disattendendo la relazione sanitaria, sulla base delle valutazioni esposte in camera di consiglio dall'esperto componente del collegio giudicante). 3. Il Tribunale nella specie ha disatteso le valutazioni dei medici penitenziari non solo facendo ricorso alle conoscenze di uno dei componenti del collegio ma nemmeno spiegando le ragioni per cui le valutazioni disattese erano erronee o non condivisibili, ma apoditticamente ritenendo le patologie adeguatamente curate all'interno dell'istituto penitenziario nonostante il diverso parere dei sanitari operanti in tale struttura che, dopo avere segnalato la difficile gestione dell'equilibrio ormonale a seguito della terapia farmacologica e l'intensità dei controlli periodi per fronteggiare adeguatamente le patologie cardiache, avevano concluso per l'incompatibilità con il regime carcerario 4. Le evidenziate carenze argomentative impongono l'annullamento dell'ordinanza impugnata con rinvio al Tribunale di sorveglianza di Milano per nuovo giudizio che, nel rispetto dei principi esposti, colmi le lacune riscontrate. 5. La fondatezza dei primi due motivi di ricorso, relativi alla compatibilità con il regime detentivo delle condizioni di salute del ricorrente, determina la conseguente necessità di considerare assorbito il terzo motivo. Infatti, il giudizio sulla pericolosità sociale e sulla correlata esigenza di prevenire il concreto pericolo della commissione di delitti da parte del condannato, deve necessariamente essere condotto alla luce della nuova e più approfondita valutazione delle condizioni di salute quest'ultimo, oggetto del nuovo giudizio. 3 P.Q.M. Annulla l'ordinanza impugnata con rinvio per nuovo giudizio al Tribunale di sorveglianza di Roma. Così deciso, in Roma 23 novembre 2021. ",7117
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s10@a2021@n45638@tS.clean.pdf,"SENTENZA sul ricorso proposto da: GIULIANO GUGLIELMO nato a NAPOLI il 26/05/1951 avverso l'ordinanza del 22/04/2021 del TRIB. SORVEGLIANZA di ROMA udita la relazione svolta dal Consigliere FRANCESCO ALIFFI; lette le conclusioni del PG PAOLA MASTROBERARDINO che ha chiesto dichiararsi inammissibile il ricorso. RITENUTO IN FATTO 1. Con ordinanza in data 22 aprile 2021 il Tribunale di sorveglianza di Roma ha dichiarato inammissibile l'istanza di estinzione della pena per esito positivo della liberazione anticipata avanzata da Giuliano Guglielmo. Osservava che dopo l'originario provvedimento di ammissione era sopravvenuto un nuovo provvedimento di cumulo/  che aveva determinato la prosecuzione della misura ex artt. 176 cod. pen. e 16-nonies legge n. 8 del 1991 fino alla effettiva e concreta esecuzione della pena detentiva (4 dicembre 2026). 2. Propone ricorso il Giuliano sviluppando due motivi. Penale Sent. Sez. 1   Num. 45638  Anno 2021Presidente: SANTALUCIA GIUSEPPERelatore: ALIFFI FRANCESCOData Udienza: 23/11/20212.1. Con il primo deduce violazione di legge processuale in riferimento agli artt. 127, 666, 678 e 178 lett. c) cod. proc. pen. Lamenta, in particolare, che la procedura incidentalila volta a rideterminare correttamente il fine penapon sia stata trattata nel contraddittorio delle parti ma in camera di consiglio)  senza la necessaria partecipazione del difensore e dell'interessato. 2.2. Con il secondo motivo denunzia vizio di motivazione nonché violazione di legge. Il Tribunale, discostandosi dalla costante giurisprudenza di legittimità, ritiene che l'interessato possa vedere pronunciata l'invocata declaratoria di estinzione della pena non dopo la scadenza del termine di cinque anni, ma solo dopo l'espiazione della pena erroneamente determinata dal pubblico ministero procedente in violazione degli artt. 176 e 177 cod. pen. che, a prescindere dall'eventuale sopravvenienza di un nuovo titolo esecutivo, fissano la durata della liberazione condizionale sempre in cinque anni. D'altra parte, l'unico organo avente competenza funzionale ed esclusiva per correggere in subiecta materia la data del fine pena è il Tribunale di sorveglianza. 2.3. Con memoria depositata in replica alle conclusioni del PG. la difesa ricorrente ha ribadito la fondatezza di entrami i motivi di ricorso. CONSIDERATO IN DIRMO 1. Il ricorso deve essere qualificato opposizione ai sensi dell'art. 667, comma 4, cod. proc. pen. 2. L'art. 678, comma 1 bis, cod. proc. pen. prevede che il tribunale di sorveglianza, nella materia relativa ""alla dichiarazione di estinzione del reato conseguente alla liberazione condizionale"" procede a norma dell'art. 667, comma 4, cod. proc. pen., disposizione che disciplina il rito del processo di esecuzione penale, stabilendo che i relativi provvedimenti vanno adottati dal giudice dell'esecuzione de plano, senza formalità e senza che venga fissata l'udienza di comparizione delle parti per l'espletamento del contraddittorio. Secondo tale regolamentazione, sia quando il giudice dell'esecuzione abbia reso il provvedimento de plano, sia che abbia irritualmente anticipato il contraddittorio a tale prima fase, gli interessati possono proporre solo opposizione innanzi allo stesso giudice dell'esecuzione, che dovrà però trattare le relative questioni in procedimento partecipato, regolato dalle forme dell'incidente di esecuzione, di cui all'art. 666 cod. proc. pen., previa convocazione delle parti e dei difensori per l'udienza camerale. 3. Nel caso in esame, il ricorrente avrebbe dovuto proporre opposizione e non ricorso per cassazione avverso il provvedimento reiettivo della sua richiesta. E, tuttavia, il ricorso non va dichiarato inammissibile, ma va qualificato come 2 opposizione, per il principio di conservazione degli atti giuridici e del favor impugnationis. 4. Pertanto, qualificato il ricorso come opposizione, si deve dunque procedere alla trasmissione degli atti al Tribunale di sorveglianza di Roma, che pronunciarsi nella fase di opposizione, ai sensi degli artt. 667, comma 4, e 666 cod. proc. pen., anche esaminando l'incidentale questione relativa alla durata della liberazione condizionale oggetto del secondo motivo. P.Q.M. Qualificato il ricorso come opposizione, dispone la trasmissione degli atti al Tribunale di sorveglianza di Roma. Così deciso, in Roma 23 novembre 2021. ",4350
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211206/snpen@s20@a2021@n45076@tS.clean.pdf,"SENTENZA sul ricorso proposto da Santoni Daniele, nato a Filottrano il 21/07/1960, rappresentato ed assistito dall'avv. Emanuele Giuliani, di fiducia avverso la sentenza n. 498/2019 del 11/03/2021 della Corte di appello di Ancona; visti gli atti, il provvedimento impugnato e il ricorso; udita la relazione svolta dal consigliere Andrea Pellegrino; letta la requisitoria scritta ex art. 23 d.l. n. 137/2020 convertito in I. n. 176/2020 con la quale il Sostituto procuratore generale Fulvio Baldi ha chiesto di dichiararsi l'inammissibilità del ricorso; preso atto che la difesa non ha chiesto la discussione orale né ha presentato memorie. RITENUTO IN FATTO E CONSIDERATO IN DIRITTO 1. Con sentenza in data 11/03/2021, la Corte di appello di Ancona confermava la pronuncia di primo grado resa dal Tribunale di Macerata in data 07/12/2018 che aveva condannato Daniele Santoni alla pena di mesi quattro di reclusione ed euro 350,00 di multa per il reato di truffa. Penale Sent. Sez. 2   Num. 45076  Anno 2021Presidente: GALLO DOMENICORelatore: PELLEGRINO ANDREAData Udienza: 23/11/20212. Avverso detta sentenza, nell'interesse di Daniele Santoni, viene proposto ricorso per cassazione, per lamentare quanto segue. Primo motivo: eccezione di intervenuta prescrizione del reato di truffa, commesso in data 27/07/2013, pur volendo considerare la sospensione del procedimento in forza delle previsioni del d.l. 18/2020, come interpretate dalla Suprema Corte (Sez. U, n. 5292 del 26/11/2020, dep. 2021, Sanna) Secondo motivo: mancanza o carente motivazione della sentenza circa il raggiungimento della prova della colpevolezza del Santoni; erronea ricostruzione dei fatti; assenza di prova della condotta e del dolo in funzione del ragionevole dubbio. 3. Il ricorso è inammissibile. 4. Manifestamente infondato è il primo motivo. Il reato risulta essere stato commesso il 27/07/2013. Considerando il tempo ordinario a prescrivere, pari ad anni sei, a cui va aggiunto il termine massimo di interruzione, pari ad anni uno e mesi sei nonché il termine di giorni sessantaquattro in forza delle previsioni del d.l. 18/2020, come interpretate dalla Suprema Corte (Sez. U, n. 5292 del 26/11/2020, dep. 2021, Sanna), si arriva alla data del 01/04/2021, data successiva alla pronuncia della sentenza di appello. Come è noto, la giurisprudenza di questa Suprema Corte ha più volte chiarito che l'inammissibilità del ricorso per cassazione «non consente il formarsi di un valido rapporto di impugnazione e preclude, pertanto, la possibilità di rilevare e dichiarare le cause di non punibilità a norma dell'art. 129 cod. proc. pen.», pur se maturate prima della sentenza da parte del giudice di legittimità (Sez. U, n. 32 del 22 novembre 2000, Rv. 217266: nella specie, l'inammissibilità del ricorso era dovuta alla manifesta infondatezza dei motivi, e la prescrizione del reato era maturata successivamente alla data della sentenza impugnata con il ricorso; conformi, Sez. U, n. 33542 del 27/06/2001, Cavalera, Rv. 219531; Sez. U, n. 23428 del 22/03/2005, Bracale, Rv. 231164, e Sez. U, n. 19601 del 28/02/2008, Niccoli, Rv. 239400). 5. Manifestamente infondato è il secondo motivo. Va premesso come si sia in presenza di un'ipotesi di c.d. ""doppia conforme"", con la conseguenza che le due sentenze di merito possono essere lette congiuntamente costituendo un unico corpo decisionale, essendo stati rispettati i parametri del richiamo della pronuncia di appello a quella di primo grado e dell'adozione - da parte di entrambe le sentenze - dei medesimi criteri nella i 2 valutazione delle prove (cfr., Sez. 3, n. 44418 del 16/07/2013, Argentieri, Rv. 257595; Sez. 2, n. 37295 del 12/06/2019, E., Rv. 277218). Fermo quanto precede, evidenzia il Collegio come si sia in presenza di motivo che tende a sottoporre al giudizio di legittimità aspetti attinenti alla ricostruzione del fatto e all'apprezzamento del materiale probatorio rimessi alla esclusiva competenza del giudice di merito. Invero, le conclusioni circa la responsabilità del ricorrente risultano adeguatamente giustificate dal giudice di merito attraverso una puntuale valutazione delle prove, che ha consentito una ricostruzione del fatto esente da incongruenze logiche e da contraddizioni, considerato altresì che il Santoni non ha mai presentato alcuna denuncia di smarrimento o di furto di documenti e di carte postepay che possa far ritenere che essi siano stati in uso a soggetti terzi: tanto basta per rendere la sentenza impugnata incensurabile in questa sede non essendo il controllo di legittimità diretto a sindacare direttamente la valutazione dei fatti compiuta dal giudice di merito, ma solo a verificare se questa sia sorretta da validi elementi dimostrativi e sia nel complesso esauriente e plausibile. 6. Alla pronuncia consegue, per il disposto dell'art. 616 cod. proc. pen., la condanna del ricorrente al pagamento delle spese processuali nonché al versamento, in favore della Cassa delle ammende, di una somma che, considerati i profili di colpa emergenti dal ricorso, si determina equitativamente in euro tremila P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle Ammende. Sentenza a motivazione semplificata. Così deciso in Roma il 23/11/2021. Il Consigliere estensore Andrea Pellegrino Il Presidente Dllenico Gallo  ",5392
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211210/snpen@s20@a2021@n45570@tS.clean.pdf,"SENTENZA sul ricorso proposto da: CAVALLINI ERNESTO nato a VOGHERA il 03/03/1944 avverso la sentenza del 24/05/2021 del GIUDICE UDIENZA PRELIMINARE di MILANO udita la relazione svolta dal Consigliere GIOVANNI ARIOLLI; lette le conclusioni del PG Penale Sent. Sez. 2   Num. 45570  Anno 2021Presidente: DIOTALLEVI GIOVANNIRelatore: ARIOLLI GIOVANNIData Udienza: 19/11/2021RITENUTO IN FATTO 1. Ernesto Cavallini ricorre a mezzo del difensore avverso la sentenza di applicazione pena con la quale il G.U.P. del Tribunale di Milano ha applicato nei confronti dell'imputato la pena di giustizia, in ordine ai delitti di cui agli artt. 416, commi 1 e 2 cod. pen. e 4 I. 146/2006 e 110 cod. pen. e 12 quinquies I. 356/92 e 4 I. 146/2006, unificati sotto il vincolo della continuazione. Con tre motivi il ricorrente chiede l'annullamento della sentenza per erronea applicazione della legge penale, con riferimento all'associazione per delinquere ex art. 416, commi 1 e 2, cod. pen. e art. 4 L. n. 146/2006 di cui al capo 1), all'interposizione fittizia ex art. 12-quinques L. n. 356/1992 e art. 4 L. n. 146/2006 di cui al capo 4) e all'aggravante della transnazionalità ex art. 4 L. n. 146/2006. 1.1. Con il primo motivo deduce la violazione di legge per avere ritenuto erroneamente, come programma dell'associazione per delinquere, un reato (la corruzione tra privati) che non era stato ancora introdotto nell'ordinamento al momento dei fatti. Posto che l'attività istruttoria aveva escluso qualsiasi ipotesi di artifizio o raggiro ai danni della società e di induzione in errore dei cda e, dunque, di sussistenza della truffa che costituisce nell'ipotesi accusatoria uno dei delitti fine del sodalizio (poiché con le due diligence i consigli d'amministrazione erano perfettamente a conoscenza di tutti i passaggi dell'operazione immobiliare che era sottoposta alla loro approvazione), tutt'al più si era in presenza del versamento ""di una tangente data a due apicali in un contesto in cui difettava l'induzione in errore"". Ma tale condotta semmai integrava la corruzione tra privati, ipotesi di reato introdotta nel sistema penale nel 2012; con la conseguenza che l'associazione avrebbe avuto ad oggetto, come reati fine, dei fatti che sarebbero diventati reato anni dopo rispetto all'ultima compravendita di immobili. L'impostazione accusatoria sposata dalla sentenza impugnata aveva accolto, invece, un principio in base al quale non sarebbero necessari gli artifizi e/o i raggiri, ove la plusvalenza fosse notevole, teorizzando un ""pericolosissimo"" criterio in base al quale l'elemento fondamentale della truffa sarebbe l'entità del guadagno. Assumere, però, che il solo guadagno eccessivo configuri di per sé una truffa non potrebbe mai essere circoscritto ai soli beni immobili, ma dovrebbe essere applicato a tutti settori commerciali, con ricadute, laddove si tratti di cessione del marchio e del brevetto che costituiscono un enorme valore aggiunto rispetto a quello venale del bene, sulla stabilità del libero mercato. 1.2. Con il secondo motivo deduce la violazione di legge per avere ritenuto, quale programma dell'associazione per delinquere, la cd. truffa commessa dagli 2 apicali, figura di reato di creazione giurisprudenziale, il cui riconoscimento in modo consolidato era successivo all'epoca dei fatti, dovendosi riferire alla pronuncia della 2^ Sezione di questa Corte n. 18778/2014, relativa al caso del Monte dei Paschi di Siena, con conseguente violazione del principio di prevedibilità ai sensi dell'art. 7 della Convenzione E.D.U. 1.3. Con il terzo motivo deduce la violazione di legge per aver considerato il reato di interposizione fittizia come permanente quando, nella realtà, questo si configura come delitto istantaneo. Premesso che non vi fu alcuna interposizione per l'acquisto dell'albergo Admiral, perché più fonti probatorie, logiche ed univoche, attestano che l'acquisto venne effettuato dal ricorrente per sé e per la propria famiglia, andava comunque escluso che si potesse considerare come interposizione la successiva vendita del 2008, perché intervenuta direttamente tra due società, in assenza di qualsivoglia schermatura, con la conseguenza che l'unico reato attribuibile al ricorrente, perfezionato nel 2006, sarebbe prescritto. In particolare, si osserva come la ricostruzione del reato in termini permanenti si fondi sulla successiva interposizione fittizia operata dagli altri imputati in epoca successiva; ma ciò era avvenuto all'insaputa del ricorrente per come poteva ricavarsi dalle seguenti circostanze: siccome Berneschi, per liquidare Menconi, decise di rivendere la società ""Chef"" al ricorrente, dal quale l'aveva comprata molti anni prima, se ne deduce che anche questi sapesse, dopo sei anni che non aveva più rapporti di affari con i due, che i correi dividessero le proprietà comuni; che il ricorrente sapesse che fosse loro intenzione effettuare una nuova interposizione fittizia relativa all'hotel Admiral; che il ricorrente, acquistando la ""Chef"", avesse dato un consapevole contributo a tale nuova interposizione. Solo in presenza di tali evidenze sarebbe possibile postulare degli effetti permanenti di tale reato in capo al Cavallini, ma di ciò non vi era prova, trattandosi soltanto di una congettura. 1.4. Con motivi aggiunti il ricorrente premette di avere corredato l'istanza di patteggiamento con due memorie, a mezzo delle quali chiedeva, in principalità, il proscioglimento ex art. 129 cod. proc. pen. dell'imputato e, in subordine, l'applicazione concordata della pena. Nessun riferimento a tali specifici aspetti, in punto di corretta qualificazione giuridica dei fatti - asseverata sic et simpliciter - conteneva la sentenza di applicazione della pena. Inoltre, quanto all'inapplicabilità del proscioglimento ex art. 129 cod. proc. pen., l'unica motivazione riscontrabile era quella che gli imputati avessero confessato, circostanza tuttavia smentita dalla stessa Corte di Cassazione nella sentenza resa in data 16/10/2019, con cui aveva 3 ravvisato l'incompetenza territoriale dell'autorità giudiziaria genovese. Si vedeva, pertanto, in un'ipotesi di carenza assoluta di motivazione. 2. Il P.G. presso questa Corte, con requisitoria in data 25/10/2021, ritenendo i motivi manifestamente infondati, ha concluso per l'inammissibilità del ricorso. 3. Con memoria in data 3/11/2021, le parti civili costituite (Amissima Assicurazioni s.p.a. e Amissima Viatae s.p.a.), hanno argomentato in punto di esclusione dei vizi denunciati dal ricorrente, insistendo per l'inammissibilità o il rigetto del ricorso. CONSIDERATO IN DIRITTO 4. Il ricorso è inammissibile. Questa Corte ha affermato che, in tema di patteggiamento, la possibilità di ricorrere per Cassazione deducendo l'erronea qualificazione del fatto contenuto in sentenza è limitata ai casi in cui tale qualificazione risulti, con indiscussa immediatezza, palesemente eccentrica rispetto al contenuto del capo di imputazione, dovendo in particolare escludersi l'ammissibilità dell'impugnazione che richiami, quale necessario passaggio logico del motivo del ricorso, aspetti in fatto e probatori che non risultino con immediatezza dalla contestazione (Sez. 7 ord. n. 39600 del 10/9/2015, Rv. 264766; Sez. 3, n. 23150 del 17/4/2019, Rv. 275971). Nello stesso senso si è, altresì, precisato che la possibilità di ricorrere per cassazione deducendo, ai sensi dell'art. 448, comma 2-bis, cod. proc. pen., l'erronea qualificazione del fatto contenuto in sentenza è limitata ai soli casi di errore manifesto, con conseguente inammissibilità della denuncia di errori valutativi in diritto che non risultino evidenti dal testo del provvedimento impugnato (Sez. 1, n. 15553 del 20/3/2018, Rv. 272619). La denunzia avente ad oggetto l'erronea qualificazione del fatto contenuto in sentenza è, dunque, limitata ai casi in cui tale qualificazione risulti, con indiscussa immediatezza, palesemente eccentrica rispetto al contenuto del capo di imputazione, con conseguente inammissibilità dell'impugnazione che denunci errori valutativi in diritto che non risultino evidenti dalla contestazione. Quanto, poi, all'ambito di cognizione della Corte di legittimità, si è altresì affermato che la verifica sull'osservanza della previsione contenuta nell'ad. 444, comma 2, cod. proc. pen. deve essere condotta esclusivamente sulla base dei capi di imputazione, della succinta motivazione della sentenza e dei motivi dedotti nel 4 ricorso (Sez. 5, n. 33145 del 08/10/2020, Rv. 279842; Sez. 6, ord. n. 3108 del 08/01/2018, Rv. 272252). Tanto premesso, va evidenziato come le censure svolte in questa sede avverso la sentenza di applicazione pena del G.U.P. milanese riproducano quelle sollevate dalla difesa del ricorrente col ricorso per Cassazione (vedi pagg. 47-50 dei motivi principali di ricorso richiamati nella sentenza n. 44678/2019 della 2^ Sezione di questa Corte) avverso la sentenza della Corte di appello di Genova del 6/7/2018 che, quanto all'odierno imputato, confermava il giudizio di penale responsabilità di cui alla sentenza del Tribunale di Genova in ordine: al reato di cui al capo 1) della rubrica (art. 416, commi 1 e 2, cod. pen. per essersi associati tra loro, assumendo Berneschi, Cavallini e Menconi il ruolo di promotori ed organizzatori, allo scopo di commettere più delitti di appropriazione indebita e/o truffa ai danni della Banca CARIGE S.p.a., CARIGE VITA NUOVA S.p.a. e CARIGE R.D. Assicurazioni S.p.a. - alias CARIGE Assicurazioni S.p.a. - nonché il successivo riciclaggio e reinvestimento dei proventi illeciti); in ordine al reato di cui al capo 4) della rubrica (artt. 110 cod. pen. e 12 quinquies L. 356/1992, in concorso con Menconi e Berneschi, attribuzione fittizia di quote societarie finalizzata al riciclaggio delle somme provento del reato di truffa contestato al capo 2 e prescritto già in primo grado); riteneva sussistente l'aggravante di cui all'art. 4 L. n. 146/2006 originariamente contestata ai capi 1), 4) e 5) di rubrica ed esclusa dal Tribunale con giudizio di prevalenza, per Calloni e Vallebuona, sull'attenuante ex art. 648-bis comma 3, cod. pen. e qualificava la recidiva contestata a Cavallini come specifica ed infraquinquennale. Tali profili di censura venivano ribaditi, ai fini del proscioglimento ex art. 129 cod. proc. pen., con le memorie allegate all'istanza di applicazione della pena presentata al G.U.P. del Tribunale di Milano, dinanzi al quale era stato instaurato il giudizio dalla locale Procura della Repubblica a seguito dell'annullamento disposto da questa Corte delle sentenze di appello e di primo grado emesse Ligure per incompetenza per territorio, con trasmissione degli atti in favore dell'A.G. di Milano. Tale excursus assume particolare rilievo in quanto le censura di ""assoluta eccentricità"" della contestazione di cui al capo 1), sollevata sotto i differenti profili riferiti nell'esame dei motivi di ricorso (e sintetizzati anche ai punti A, B, C e D dei motivi aggiunti) e di prescrizione del reato di trasferimento fraudolento di valori di cui al capo 2) (vedi punti E, F e G dei motivi aggiunti), si inseriscono nell'ambito di un complesso accertamento di fatto compiuto dal giudice del merito che, con doppia conforme, aveva invece asseverato la sussistenza dell'ipotesi di accusa così 5 come riprodotta nell'imputazione e fatta propria dall'A.G. milanese e dal GIP, poi, nella sentenza impugnata. Pertanto, in ossequio agli orientamenti di legittimità sopra enunciati, se si ha riguardo alle imputazioni così come formulate, se ne ricava come le censure oggetto di ricorso si fondino necessariamente sull'affermazione di enunciati di fatto che non solo non risultano essere stati asseverati dal giudice del merito, ma che richiedono una rilettura degli elementi di prova preclusa in questa sede, fondandosi su una prospettazione difensiva avente carattere alternativo e, comunque, involgente profili di merito. Si tratta, dunque, di doglianze il cui perimetro fuoriesce tanto dall'ambito della valutazione a cui era chiamato in sede di patteggiamento il G.U.P., ai fini dell'immediato proscioglimento ex art. 129 cod. proc. pen., essendo preclusogli pervenire a tale risultato mediante un esame critico degli elementi probatori a sostegno di detta prospettazione, quanto dal perimetro del giudizio di legittimità di questa Corte, al fine di stabilire la ricorrenza dell'ipotesi dell'errore manifesto, essendo tale verifica, come in premessa evidenziato, limitata ai casi in cui tale qualificazione risulti, con indiscussa immediatezza, palesemente eccentrica rispetto al contenuto del capo di imputazione, con conseguente inammissibilità dell'impugnazione che denunci errori valutativi in diritto che non risultino evidenti dalla contestazione (Sez. 5, n. 33145 del 8/10/2020, Rv. 279842). Con la conseguenza che correttamente va ritenuto assolto, sul punto, l'onere di motivazione della sentenza da parte del G.U.P. nel richiamo all'art. 129 cod. proc. pen. ed ai relativi elementi fondanti l'accusa - puntualmente indicati e non limitati alla (dedotta) erronea indicazione che gli imputati avrebbero reso confessione sui fatti addebitati, ma consistenti anche nell'indicazione delle principali prove di accusa - essendo tali indici sufficienti a far ritenere che il giudice abbia verificato ed escluso la presenza di cause di proscioglimento, non occorrendo ulteriori e più analitiche disamine al riguardo e tenuto conto che, nel giudizio di applicazione della pena su richiesta delle parti, poiché l'accordo negoziale si estende alla qualificazione giuridica del fatto contestato, non può essere richiesto al giudice di motivare in ordine alla non sussistenza delle suddette cause di proscioglimento o di non punibilità. 5. All'inammissibilità del ricorso consegue ex art. 616 cod. proc. pen. la  condanna del ricorrente al pagamento delle spese processuali e di una somma in favore della Cassa delle ammende che, in ragione dei motivi dedotti, si stima equo determinare in euro 3.000,00, nonché alla rifusione delle spese di difesa sostenute dalle parti civili costituite che si liquidano ex officio come in dispositivo in relazione 6 all'attività defensionale svolta (allegazione di memoria a confutazione dei motivi di ricorso). P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro 3.000,00 in favore della Cassa delle ammende; condanna, inoltre, l'imputato alla rifusione delle spese di rappresentanza e difesa sostenute nel presente giudizio dalle parti civili Amissinna Assicurazioni s.p.a e Amissima Vita s.p.a., che liquida in complessivi C 5.000,00, oltre accessori di legge. Così deciso il 19/11/2021 Il Ł s dente Gli D.otallevi ",14706
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211210/snpen@s20@a2021@n45569@tS.clean.pdf,"SENTENZA sul ricorso proposto da: MENCONI FERDINANDO GIOVANNI nato a SARZANA il 28/11/1943 avverso l'ordinanza del 11/06/2021 del GIP TRIBUNALE di MILANO udita la relazione svolta dal Consigliere GIOVANNI ARIOLLI; lette le conclusioni del PG Penale Sent. Sez. 2   Num. 45569  Anno 2021Presidente: DIOTALLEVI GIOVANNIRelatore: ARIOLLI GIOVANNIData Udienza: 19/11/2021RITENUTO IN FATTO E IN DIRITTO 1. Ferdinando Menconi, a mezzo dei difensori di fiducia, ricorre per Cassazione per l'annullamento dell'ordinanza emessa in data 11/6/2021 dal G.U.P. del Tribunale di Milano con cui è stata rigettata l'istanza ex art. 130 cod. proc. pen. In particolare, premette che: - l'istanza di correzione era volta ad eliminare l'errato riferimento contenuto nella sentenza di applicazione pena, resa dallo stesso G.U.P. nei confronti del ricorrente, ove, tra gli elementi esposti per escludere la possibilità di emettere sentenza ex art. 129 cod. proc. pen., si sosteneva che ""da ultimo gli imputati sopra menzionati [tra cui figura il ricorrente] hanno reso ampia confessione in ordine agli addebiti loro contestati"". Si trattava, per come asseverato dagli atti del procedimento, di un'affermazione errata, in considerazione anche del fatto che, nell'unica occasione in cui il ricorrente era stato sentito, aveva negato gli addebiti e ricondotto la scelta del rito a ragioni di tipo familiare e personale; - che il G.U.P. aveva dichiarato l'inammissibilità dell'istanza con una motivazione apposta in calce del tutto apparente (""si dichiara inammissibile l'istanza non ricorrendo un'ipotesi di errore materiale ai sensi dell'art. 130 cod. proc. pen.""). Ciò premesso, deduce: 1.1. violazione degli artt. 127 e 130 cod. proc. pen. per avere il G.U.P. provveduto de plano, anziché in camera di consiglio a pena di nullità (stabilita dal comma 5 dell'art. 127 cod. proc. pen.). 1.2. violazione dell'art. 125, comma 3 cod. proc. pen. per avere il giudice fornito una motivazione apparente, risultando non precisate le ragioni che lo hanno indotto ad escludere la sussistenza di un errore materiale. A tale proposito, si evidenzia come, invece, nel caso in esame, ricorre l'ipotesi dell'errore materiale, cadendo quest'ultimo su circostanza non corrispondente al vero, la cui eliminazione non comporta una modificazione essenziale dell'atto, risultando comunque la sentenza munita dell'indicazione delle ulteriori ragioni (con i relativi elementi di prova) che esclude un proscioglimento nel merito. 1.3. violazione dell'art. 130 cod. proc. pen. per non avere qualificato come errore materiale l'indicazione della presunta - ma mai esistita - confessione del ricorrente, alla cui correzione questi aveva interesse, potendo determinare un ingiusto pregiudizio processuale ove la sentenza venisse prodotta nella causa civile pendente dinanzi al Tribunale di Genova. Inoltre, l'errata indicazione della 2 circostanza non aveva avuto alcuna efficacia nel processo logico-giuridico che ha portato il giudice ad escludere, nella motivazione della sentenza, la possibilità di procedere ex art. 129 cod. proc. pen., di talché l'errore era emendabile ex art. 130 cod. pen., non attenendo al processo formativo della volontà. 1.4. violazione degli artt. 125 e 127 cod. proc. pen. per avere fornito la sentenza di applicazione pena una motivazione manifestamente contraddittoria ed illogica, come emerge dai documenti allegati all'istanza ex art. 130 cod. proc. pen., ivi debitamente richiamati, che escludono che il ricorrente abbia in alcun modo reso confessione in ordine ai fatti addebitati. 2. Il P.G. presso questa Corte, con requisitoria in data 14/10/2021, ha concluso per l'inammissibilità del ricorso. 3. Con memoria in data 12/11/2021 la difesa del ricorrente ha, per un verso, eccepito il difetto di legittimazione in relazione alla procedura di correzione di errore materiale della p.o. Banca Carige e delle parti civili Amissima Assicurazioni s.p.a. (già Carige Assicurazioni s.p.a.) e Amissima Vita s.p.a. (già Carige Vita Nuova s.p.a.) citate nell'avviso di fissazione dell'udienza; per altro verso, insistito nell'accoglimento dei motivi di ricorso, allegando documentazione dalla quale risulta la pendenza del procedimento civile di cui si è sopra fatto cenno nei confronti del ricorrente. 4. Tanto premesso, il ricorso è fondato sotto il decisivo profilo della violazione del contraddittorio, denunciata al primo motivo, restando assorbiti gli altri. Questa Corte ha, infatti, più volte affermato che è illegittimo il provvedimento di correzione di errore materiale disposto dal giudice con procedura ""de plano"", invece che ritualmente, previa celebrazione di camera di consiglio, qualora il ricorrente deduca un concreto interesse a partecipare alla camera di consiglio per allegare fatti o situazioni decisive, direttamente incidenti sul provvedimento impugnato (Sez. 5, n. 28085 del 4/6/2019, Rv. 277247). Nel caso in esame, all'adozione del provvedimento impugnato si è giunti omettendo la fissazione dell'udienza camerale, dandosi così luogo ad un'ipotesi di nullità di ordine generale ex art. 178 in relazione all'art. 127, comma 5, cod. proc. pen., che può essere dedotta con il ricorso per Cassazione (Sez. 1, n. 20984 del 23/6/2020, Rv. 279219). Non può escludersi, poi, che il provvedimento di correzione riguardi un errore materiale privo di incidenza sul contenuto dell'atto, perché, secondo la prospettazione del ricorrente, involge l'affermazione di una circostanza, quale quella in cui si dà atto che l'imputato è reo confesso in relazione agli addebiti formulati, che, a prescindere dall'assenza di diretta efficacia di giudicato della 3 Il s dente Gio iotallevi sentenza di patteggiamento in sede civile (ove risulta pendente controversia in cui il ricorrente è parte convenuta riguardo all'azione di risarcimento intrapresa dalla società per mala gestio), può comunque assumere rilievo ai fini dell'esistenza di una prova del processo penale (la confessione) che, in realtà, non risulterebbe essere stata acquisita. 4.1. L'ordinanza impugnata va quindi annullata senza rinvio, con trasmissione degli atti al G.U.P. del Tribunale di Milano perché provveda in contraddittorio sulla richiesta avanzata dal ricorrente, restando assorbiti gli altri motivi di ricorso dedotti. 5. L'affermazione di principi di diritto consolidati consente di redigere la motivazione della sentenza in forma semplificata. P.Q.M. Annulla senza rinvio l'ordinanza impugnata, disponendo la trasmissione degli atti al G.U.P. del Tribunale di Milano. Motivazione semplificata. Così deciso il 19/11/2021. bEPOSITATO IN CANCELLERIA IL O 0 ì C, 2021  J9ELL1 Cta 4 ",6640
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211210/snpen@s20@a2021@n45564@tS.clean.pdf,"SENTENZA sul ricorso proposto da: COLELLA CAMILLO nato a CAMPOBASSO il 28/01/1959 avverso la sentenza del 24/02/2020 della CORTE APPELLO di ROMA visti gli atti, il provvedimento impugnato e il ricorso; udita la relazione svolta dal Consigliere GIOVANNI ARIOLLI; udito il Pubblico Ministero, in persona del Sostituto Procuratore LUIGI CUOMO che ha concluso per l'inammissibilità del ricorso. udito il difensore L'avvocato SANTORO PIERGERARDO in difesa di: COLELLA CAMILLO insiste per l'accoglimento del ricorso. Penale Sent. Sez. 2   Num. 45564  Anno 2021Presidente: DIOTALLEVI GIOVANNIRelatore: ARIOLLI GIOVANNIData Udienza: 19/11/2021RITENUTO IN FATTO 1. Colella Camillo, a mezzo del difensore, ricorre per Cassazione per l'annullamento della sentenza della Corte di appello di Roma del 24/02/2020 che ha confermato la sentenza del Tribunale di Roma con cui il ricorrente è stato condannato, esclusa l'aggravante di cui all'art. 61 n. 7 cod. pen., alla pena di giustizia in ordine ai delitti di cui agli artt. 476 e 482, 640, comma 2, cod. pen. (il ricorrente - nella qualità di legale rappresentante della COMO s.r.l. - avrebbe presentato ad Equitalia s.p.a. dei falsi bollettini di conto corrente postale al fine di attestare il pagamento di somme iscritte a ruolo per un importo di rilevante entità). Al riguardo deduce: 1.1. ""Violazione dell'art. 606, comma 1, lett. c) ed e) cod. proc. pen. in relazione all'art. 192 cod. proc. pen. e 640 cod. pen. per avere la sentenza motivato erroneamente/illogicamente rispetto alle prove acquisite in sede di rinnovazione istruttoria"". La censura attiene alla prova di colpevolezza e, in particolare, alla valenza a discarico delle dichiarazioni rese in sede di rinnovazione dal teste Grassi, la cui ricostruzione dei fatti deponeva nell'individuare, quale autore del reato in contestazione, altro soggetto, tale Mauro Peloso, già dipendente di Poste Italiane che lavorava presso l'Ufficio postale di Roma ""San Silvestro"", deceduto qualche anno prima, che si era costantemente occupato dei pagamenti effettuati dalla società, a mezzo bollettino di conto corrente postale e reo di condotte di appropriazione indebita ai danni sempre dell'ente Poste (per un complessivo ammanco di euro 5.400). Illogica era la motivazione resa dalla Corte di merito per confutare la rilevanza a discarico della prova, e cioè che la società Poste, non appena venuta a conoscenza dell'ammanco della somma di C 5.400, si sarebbe resa conto a maggior ragione di un ammanco ben superiore, quale quello relativo ai bollettini della COMO s.r.l. Tali rilievi del giudice di merito, invero, fungevano da elemento confermativo dell'estraneità del ricorrente. 1.2. ""Vizio di motivazione in relazione agli artt. 640 e 482 cod. pen., per avere la sentenza omesso di motivare sugli elementi integranti le condotte delittuose contestate al ricorrente"". Difettava l'individuazione, da parte dei giudici di merito, di una concreta condotta materiale attribuibile al ricorrente che lo coinvolgesse nell'attività delittuosa, né rispetto alla sua funzione all'interno del gruppo imprenditoriale, né riguardo ai suoi rapporti con il Grassi (che ha confermato in sede di rinnovazione di essersi personalmente occupato del pagamento dei bollettini della COMO s.r.l. attraverso Peloso, già dipendente delle Poste), né riguardo alla forma, ai tempi, ai modi che avrebbero caratterizzato il 2 coinvolgimento del ricorrente nella formazione dei bollettini falsi. Anzi, la Corte di merito aveva anche travisato le dichiarazioni rese dalla teste Maddonni, preposta alla gestione degli aspetti amministrativi della Como s.r.I., la quale aveva fornito punti di riscontro della versione resa dal Grassi a conferma dell'estraneità dell'imputato. 2. Il P.G. presso questa Corte, in data 14/10/2021, ha depositato memoria con cui ha evidenziato le ragioni a sostegno delle conclusioni di inammissibilità del ricorso rese in udienza. CONSIDERATO IN DIRITTO 3. Il ricorso è inammissibile per essere i motivi manifestamente infondati. Il ricorrente deduce il vizio di motivazione per avere la sentenza impugnata ricostruito in modo erroneo l'intera vicenda, svalutando in maniera illogica la ricostruzione della difesa, la quale rinveniva invece elementi di riscontro nell'esito della prova rinnovata (teste Grassi) e di altro testimone (teste Maddonni, madre dell'imputato), sul presupposto che le Poste Italiane non avrebbero potuto non accorgersi di un ammanco di denaro così rilevante, senza peraltro illustrare il coinvolgimento diretto o indiretto del Colella nella formazione e nella utilizzazione dei bollettini ritenuti falsi. La censura difensiva, per come evidenziato dallo stesso P.G. nella memoria di udienza il cui contenuto il Collegio condivide, è stata superata dalla Corte territoriale con la logica osservazione secondo cui la responsabilità non è stata addebitata al Colella ""solo perché egli rivestiva la carica di amministratore della COMO s.r.l."", ma in forza di ulteriori elementi e, innanzitutto, sulla scorta dell'informativa dei Carabinieri di Roma da cui emergeva che non era verosimile il coinvolgimento dell'ex dipendente delle Poste Italiane Peloso, nei confronti del quale ""non risultavano denunzie presentate dalla s.p.a. Poste Italiane, ad eccezione di un pregresso ammanco di cassa pari ad euro 5.440, che era stato ripianato nei giorni immediatamente successivi"". In motivazione è stato ampiamente illustrato che l'informativa dei Carabinieri e le risposte fornite dalle Poste Italiane s.p.a. consentono di escludere che possa essere addebitata al Peloso anche la responsabilità per i versamenti apparentemente effettuati dalla COMO s.r.l. a mezzo dei bollettini postali contraffatti: la concessionaria dei servizi postali, infatti, non avrebbe avuto certamente difficoltà a scoprire un ammanco per un ammontare superiore, per più di cento volte, all'importo indicato. 3 Sulla base di tali considerazioni appare logica e congruamente motivata l'affermazione della penale responsabilità a carico del Colella, avuto riguardo ai rilevanti importi dei bollettini falsificati e all'utilizzo della documentazione falsa come prova dell'adempimento, da parte della società esecutata, al fine di ottenere la sospensione o l'estinzione del procedimento esecutivo e recuperatorio intrapreso dall'Amministrazione finanziaria. Sul punto, il Collegio osserva che ciò che rileva, ai fini del risultato probatorio, è il ricorso al criterio di verosimiglianza e alle massime d'esperienza, che conferiscono al dato obiettivo della falsificazione dei bollettini valore di prova e della imputabilità della condotta illecita al Colella, dovendo essere esclusa plausibilmente ogni spiegazione alternativa in grado di fare convergere su terzi la responsabilità dell'accaduto. Al riguardo, la sentenza impugnata ha evidenziato che l'imputato, infatti, quale amministratore della società, non ha dimostrato che i versamenti (peraltro di ingente importo) siano stati realmente effettuati, comprovando l'uscita delle relative somme dalla società. Si tratta di una lacuna probatoria che concorre a smentire la tesi difensiva che individua il Peloso quale autore dei reati. Inoltre, è astato altresì precisato come i bollettini falsi siano stati utilizzati dalla società di cui il Colella era amministratore per conseguire un risultato processuale e fiscale a sé favorevole (utilizzo degli stessi come prova dell'adempimento, da parte della Como s.r.I., quale società esecutata, al fine di ottenere la sospensione e, successivamente, l'estinzione del processo esecutivo avviato nei suoi confronti da Equitalia s.p.a.). Sempre allo stesso ricorrente è stato riferito - avendola sottoscritta - l'istanza di rateizzazione con riferimento alla quale erano stati poi prodotti i bollettini. Sono stati quindi declinati dalla sentenza impugnata anche altri ulteriori elementi, che danno conto dell'individuazione di precisi elementi di diretto coinvolgimento dell'imputato nell'ordito truffaldino, funzionale a consentire alla società di evitare l'azione esecutiva conseguente al mancato pagamento di debiti esattoriali. Non si tratta, pertanto, di avere ricavato una sorta di responsabilità di posizione a carico del ricorrente desunta dalla mera qualità di legale rappresentante della società, ma di averne asseverato un coinvolgimento personale - che assumerebbe rilievo anche a livello concorsuale - in ragione del diretto interesse sotteso alle falsificazioni, stante la rilevante entità delle somme in gioco, incidente in modo diretto e manifesto sugli interessi della società dallo stesso gestita e rappresentata. I motivi di ricorso finiscono, dunque, per proporre, in questa sede, una rinnovata ponderazione delle emergenze processuali alternativa a quella correttamente effettuata dai giudici di merito, introducendo problematiche che 4 esulano dai limiti cognitivi del giudizio di legittimità. In tema di giudizio di cassazione, infatti, è precluso alla Corte di legittimità la rilettura degli elementi di fatto posti a fondamento della decisione impugnata e l'autonoma adozione di nuovi e diversi parametri di ricostruzione e valutazione dei fatti, indicati dal ricorrente come maggiormente plausibili o dotati di una migliore capacità esplicativa rispetto a quelli adottati dal giudice del merito (ex multis Sez. 6, n. 47204 del 07/10/2015, Rv. 265482). 4. All'inammissibilità del ricorso consegue, ex art. 616 cod. proc. pen., la condanna del ricorrente al pagamento delle spese processuali e di una somma in favore della Cassa delle ammende che, in ragione dei motivi dedotti, si stima equo determinare in C 3.000,00. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di C 3.000,00 in favore della Cassa delle ammende. Così deciso il 19/11/2021. Il Consigliere estensore ",9841
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211207/snpen@s20@a2021@n45198@tS.clean.pdf,"SENTENZA sul ricorso proposto da: Ł CAMBRIA Giuseppe nato a Messina il 23/06/1972 Ł CAMBRIA Scimone Antonio nato a Messina il 15/04/1968 Ł CALIO' Antonio nato a Messina il 09/09/1983 Ł GUARNERA Lorenzo nato a Messina il 20/03/1961 Ł FERRO Tommaso nato a Messina il 27/01/1977 avverso la sentenza emessa il 27/02/2020 dalla Corte di Appello di Messina PARTI CIVILI: Ferrara Gabriele, Ferrara Carmelo visti gli atti, la sentenza ed il ricorso, trattato con contraddittorio orale; udita la relazione svolta dal consigliere dr. Luigi Agostinacchio; sentito il Pubblico Ministero, in persona del Sostituto Procuratore Generale dott. Luigi Cuomo, che ha concluso riportandosi alla requisitoria scritta e, quindi, alla richiesta di inammissibilità dei ricorsi di Cambria Giuseppe, Cambria Scimone Antonio e Caliò Antonio nonché di annullamento con rinvio della sentenza impugnata nei confronti di Guarnera Lorenzo e Ferro Tommaso in relazione ai capi 10 e 11, con inammissibilità nel resto; sentito il difensore delle parti civili Ferrara Gabriele e Ferrara Carmelo, avv. Fabio Cassisa del foro di L'Aquila, che ha concluso per la conferma delle statuizioni civili con condanna di Ferro Tommaso al pagamento delle ulteriori spese processuali; sentiti i difensori presenti dei ricorrenti, avv. Salvatore Silvestro del foro di Messina per Cambria Scimone Antonio, Caliò, Guarnera e Ferro nonchè l'avv. Antonio Salvatore Scordo del foro di Messina per Cambria Giuseppe, che hanno concluso riportandosi ai motivi di ricorso. CONSIDERATO IN FATTO Penale Sent. Sez. 2   Num. 45198  Anno 2021Presidente: DIOTALLEVI GIOVANNIRelatore: AGOSTINACCHIO LUIGIData Udienza: 19/11/20211. La Corte di Appello di Napoli con sentenza del 27/02/2020, in parziale riforma della sentenza emessa 1'01/02/2019 dal Giudice dell'udienza preliminare del Tribunale di Napoli al termine di procedimento con rito abbreviato, appellata da Cambria Giuseppe, Cambria Scinnone Antonio, Caliò Antonio, Guarnera Lorenzo, Ferro Tommaso, così statuiva: confermava la condanna di Cambria Scimone Antonio in ordine ai reati di cui ai capi 1, 3, 6 e 8 (associazione a delinquere di tipo mafioso operante nel messinese finalizzata alla commissione di reati contro la persona e il patrimonio, esercizio abusivo di attività di scommessa, estorsione e usura, in concorso); rideterminava le pene per gli altri imputati, confermando il giudizio di responsabilità per i reati oggetto di condanna in primo grado (Cambria Giuseppe per i capi 3, 6 e 8; Caliò Antonio per i capi 3 e 6; Guarnera Lorenzo per i capi 11 - inosservanza agli obblighi della sorveglianza speciale, 14 - tentato omicidio, 15 - detenzione e porto illegale di pistola; Ferro Tommaso per i capi 10 - inosservanza agli obblighi della sorveglianza speciale, 14 e 15). 2. Hanno proposto ricorso per cassazione i suddetti imputati tramite i rispettivi difensori di fiducia. 2.1 Cannbria Giuseppe ha articolato quattro motivi di ricorso, con i quali ha eccepito la violazione di legge ed il vizio di motivazione in ordine: all'affermazione di responsabilità per il reato di cui al capo 3) ""pur in assenza di elementi idonei, al di là del ragionevole dubbio, a dimostrare la fondatezza del teorema accusatorio"" circa la raccolta di danaro dai clienti scommettitori nel mancato rispetto delle regole; alla sussistenza dei requisiti del reato di estorsione sub 6) per la mancanza di uno stato di soggezione o timore della vittima, come era emerso dalle conversazioni intercettate; alla consapevolezza dell'usura contestata sub 8, relativa ad un rapporto fra Cambria Scimone Antonio e la persona offesa; all'ingiustificato diniego delle circostanze attenuanti generiche. 2.2 Cannbria Scimone Antonio ha proposto due ricorsi, tramite lo stesso difensore di fiducia. Con il primo, nel suo esclusivo interesse, ha eccepito la violazione di legge ed il vizio di motivazione, relativamente: all'affermazione di responsabilità per il reato associativo sub 1) non potendosi ritenere a tal fine rilevanti le generiche dichiarazioni dei due collaboratori di giustizia Santovito e Nunnari, in assenza di elementi probatori dai quali desumere l'appartenenza al sodalizio, il contributo fornito all'associazione, la commissione di reati fine (le complessive risultanze istruttorie escludevano, al contrario, il coinvolgimento in dinamiche interne al clan, si basavano su una forzata interpretazione di alcune conversazioni intercettate, 2 non tenevano conto che la frequentazione di Messina Raimondo non poteva di per sé costituire prova della condotta associativa); all'aggravante di cui all'art. 416 bis, sesto comma cod. pen. non essendo stata contestata alcuna condotta dalla quale desumere l'esistenza di attività economiche gestite o controllate dall'associazione mafiosa, finanziate anche in parte con il profitto dei delitti sì che la motivazione sul punto doveva ritenersi tautologica ed autoreferenziale; all'estorsione contestata al capo 6) in danno di Muller Manuela, atteso il ruolo di mero intermediario tra gli estorsari, Cambria Giuseppe e Caliò Antonio, e la vittima, come era emerso anche dalle dichiarazioni di quest'ultima; alla mancata esclusione della recidiva contestata, applicata in via automatica a fronte di datati precedenti penali. 2.3 Con il ricorso proposto nell'interesse di Cambria Scimone Antonio e Caliò Antonio sono stati articolati due motivi, anche in questo eccependosi l'errore di diritto e la violazione di legge, riferiti: al reato di cui al capo 3) per l'omesso sequestro dei computers attraverso i quali erano state effettuate le scommesse in oggetto, al fine di accertare il meccanismo illegale descritto in sentenza nonchè il sistema di raccolta delle giocate e di pagamento delle vincite; all'estorsione di cui al capo 6), vicenda scaturita da debiti di gioco, per l'indefinita individuazione delle condotte concorsuali e la mancanza di minacce o intimidazioni, come peraltro risultava dalle conversazioni intercettate. 2.4 Guarnera Lorenzo con un unico motivo ha eccepito la violazione di legge ed il vizio di motivazione relativamente all'inosservanza degli obblighi derivanti dall'applicazione della misura di prevenzione della sorveglianza speciale, senza preventivo accertamento della sussistenza del requisito dell'attualità della pericolosità sociale. 2.5 Ferro Tommaso ha a sua volta articolato cinque motivi di ricorso, con i quali ha eccepito la violazione di legge ed il vizio di motivazione circa: l'affermata violazione degli obblighi della sorveglianza speciale pur in assenza di verifica dell'attualità della pericolosità sociale, con applicazione automatica del provvedimento di prevenzione dopo un lungo periodo di detenzione; la responsabilità per i reati sub 14) e 15) senza adeguato esame delle risultanze istruttorie ed effettivo riscontro delle argomentazioni difensive, con travisamento della prova (in particolare, le dichiarazioni di Ferrara Carmelo, vittima del tentato omicidio); la sussistenza dell'aggravante della premeditazione, senza alcun riscontro istruttorio a riguardo; 3 al mancato riconoscimento dell'attenuante della provocazione, attesa l'aggressione subita dal Ferro prima del contestato tentativo di omicidio, ""antefatto logico e giuridico dell'evento"" (pag. 17 del ricorso); alla mancata esclusione della recidiva, atteso il notevole lasso temporale tra i fatti in esame e le precedenti condanne. 3. Nell'interesse delle parti civili Ferrara Carmelo e Ferrara Gabriele - costituite nei confronti dell'imputato Ferro Tommaso - sono state presentate note scritte chiedendosi la conferma della sentenza impugnata e delle statuizioni civili, con refusione delle ulteriori spese processuali. RITENUTO IN DIRITTO 1. I ricorsi sono inammissibili perché basati su motivi manifestamente infondati. È appena il caso di rilevare preliminarmente, ai fini del controllo di legittimità, che ricorre nel caso di specie la cd. ""doppia conforme"" in quanto la sentenza di appello, nella sua struttura argomentativa, si salda con quella di primo grado sia attraverso ripetuti richiami a quest'ultima sia adottando gli stessi criteri utilizzati nella valutazione delle prove, con la conseguenza che le due sentenze devono essere lette congiuntamente, costituendo un unico complessivo corpo decisionale (Cass. sez. 2, sent. n. 37295 del 12/06/2019 - dep. 06/09/2019 - Rv. 277218), e l'incongruità del ragionamento a base dell'affermazione di responsabilità può essere eccepita solo quando entrambi i giudici del merito siano incorsi nel medesimo travisamento delle risultanze probatorie acquisite in forma di tale macroscopica o manifesta evidenza da imporre, in termini inequivocabili, il riscontro della non corrispondenza delle motivazioni di entrambe le sentenze di merito rispetto al compendio probatorio acquisito nel contraddittorio delle parti (da ultimo, Cass. sez. 4, sent. n. 35963 del 03/12/2020 - dep. 16/12/2020 - Rv. 280155). Ciò precisato, i ricorsi - nella parte in cui contestano l'accertamento di responsabilità per l'inadeguata valutazione del compendio probatorio - si caratterizzano per profili che esulano dal giudizio di legittimità, riproponendo questioni di merito esaminate nei precedenti gradi del procedimento in termini corretti, alla stregua dei parametri della logica e completezza motivazionale, posto che anche l'eccepita violazione di legge si traduce in una censura alle valutazioni del tribunale, confermate dalla corte territoriale. 2. I ricorsi di Cambria Giuseppe, Cambria Scimone Antonio e Caliò Antonio possono essere esaminati congiuntamente, ponendo questioni analoghe in quanto la maggior parte dei reati ad essi ascritti sono stati commessi in concorso tra loro (sub 3 e 6 con riferimento a tutti; l'usura sub 8 ai due Cannbria). 4 2.1 Circa la raccolta e la gestione delle scommesse (capo 3 della rubrica), i tre ricorrenti (primo motivo del ricorso di Cannbria Giuseppe, primo motivo del ricorso nell'interesse di Cambria Scimone Antonio e Caliò Antonio) deducono vizio di motivazione, reiterando la tesi secondo cui l'attività in concreto svolta risultava regolarmente affiliata agli operatori Intralot e Betitaly, con attivazione di regolari connessioni telematiche con l'A.A.M.S. Sul punto, la Corte di appello ha moti,.-atamente indicato le fonti di prova (intercettazione, esiti delle indagini - pagg. 14 e 15 della sentenza impugnata) da cui è emerso che ""le giocate venivano incassate dagli imputati e i soldi venivano annotati in registri custoditi in una apposita cassa, mentre le vincite erano pagate con denaro contante dai gestori delle sale, così violando il divieto di raccolta e di intermediazione delle scommesse in assenza di titoli autorizzativi"". È stata fatta, quindi, corretta applicazione del principio di diritto secondo il quale è configurabile il reato di attività organizzata per l'accettazione e la raccolta, per via telematica, di scommesse senza autorizzazione, sub specie di illecita intermediazione, nella condotta del gestore di un centro di servizio il quale, anziché limitarsi a svolgere un'attività di mero supporto tecnico a beneficio dello scommettitore, titolare del contratto di conto di gioco con il concessionario, interferisca nell'attività di scommessa del cliente (Cass. sez. 3, sent. n. 42077 del 06/10/2011 - dep. 16/11/2011- Rv. 251311), precisandosi che il reato di cui all'art. 4 della legge 13 dicembre 1989, n. 401, è integrato da qualsiasi condotta che favorisca le attività di accettazione o di raccolta di scommesse, anche per via telematica, attraverso le quali si pongano a disposizione di terzi scommettitori strutture, apparecchi o strumenti di supporto tecnico (Cass. sez. 3, sent. n. 41773 del 16/04/2013 - dep. 10/10/2013 - Rv. 256898). L'approfondimento istruttorio (accertamento tecnico sui computers) richiesto dalla difesa, con finalità esplorative a fronte delle prove acquisite, non era necessario nella condivisibile valutazione delle corte di merito. 2.2 Circa il recupero delle somme vinte al gioco d'azzardo e all'estorsione ai danni di Miller Manuela (capo 6), la sentenza impugnata evidenzia le fonti di prova a base del giudizio di responsabilità, con particolare riferimento alle dichiarazioni della persona offesa (la consegna di beni - orologio e altri monili, la minaccia di far circolare il titolo di credito ceduto in garanzia) ed alla trascrizione delle intercettazioni. L'interpretazione del contenuto delle conversazioni intercettate e le valutazioni conseguenti appaiono logiche e coerenti con il contesto fattuale, senza possibilità in sede di legittimità di una rilettura degli elementi posti a fondamento della 5 decisione impugnata e l'autonoma adozione di nuovi e diversi parametri di ricostruzione e valutazione dei fatti, indicati dal ricorrente come maggiormente plausibili o dotati di una migliore capacità esplicativa rispetto a quelli adottati dal giudice del merito (ex multis, Cass. sez. 6, n. 47204 del 07/10/2015 - dep. 27/11/2015 - Rv. 265482). È emerso in tal modo il rapporto di soggezione della vittima, ben noto a Cambria Giuseppe (secondo motivo di ricorso), il quale, d'intesa con il Caliò, non solo si appropriò dei gioielli, riferendo falsamente di averli venduti per non restituirli, ma tentò di ottenere importi maggior del dovuto con la minaccia di porre all'incasso l'assegno in garanzia, privo di copertura, e di creare problemi all'attività commerciale della donna (secondo motivo del Caliò). 2.3 Anche il quadro probatorio relativo all'usura (capo 8) è stato presentato in termini chiari; con particolare riferimento a Cambria Giuseppe (terzo motivo di ricorso), la diretta e consapevole partecipazione ha trovato plausibile riscontro nelle dichiarazioni della vittima, attestanti la richiesta da parte di costui di interessi elevati da corrispondere (pag. 20 della sentenza impugnata). 2.4 Cambria Scimone Antonio ha reiterato le censure sull'affermazione di responsabilità per il delitto associativo, con parziale ed acritico esame delle argomentazioni dei giudici di merito (primo motivo del ricorso proposto nel suo esclusivo interesse). Il coinvolgimento del ricorrente all'interno dell'associazione di stampo mafioso denominata clan ""Santa Lucia sopra Contesse"" è stato adeguatamente delineato, pervenendosi alla conclusione dell'esistenza di un vincolo stabile e duraturo riconducibile alla affectio-societatis sulla base di plurimi e convergenti elementi probatori: le dichiarazioni dei collaboratori di giustizia Santovito Daniele e Nunnari Vincenzo; il contenuto delle intercettazioni telefoniche e ambientali; le sentenze passate in giudicato nell'ambito dei giudizi ""Alba Chiara"" e ""Staffetta""; le attività criminali connesse al traffico di sostanze stupefacenti e all'usura; l'influenza sulle scelte imprenditoriali riconducibile alla caratura criminale (le pressioni sul Giannetto Nicola perché non licenziasse una dipendente); il rapporto con padre Francesco Pati per l'accoglienza di detenuti finalizzata alla concessione di benefici penitenziari; la frequentazione di Messina Raimondo, esponente di spicco della cosca; la gestione di una cassa comune. 2.4.1 Ha contestato inoltre il Cambria Scinnone il riconoscimento dell'aggravante di cui all'art. 416 bis, sesto comma cod. pen. (secondo motivo), eccependo a riguardo una lacuna motivazionale da parte della corte territoriale. 6 Orbene, va innanzitutto evidenziato che nell'atto di appello si era contestato in termini generici che il tribunale aveva a tal fine argomentato solo con ""rinvio al contenuto dell'ordinanza di custodia cautelare emessa nel diverso procedimento penale denominato Operazione Matassa dal quale era emerso che le attività economiche di cui l'associazione aveva il controllo erano finanziate in parte con il profitto dei delitti"" (quinto motivo, pag. 20). Le argomentazioni del primo giudice erano state invece ben più ampie e circostanziate, sottolineandosi in più punti della sentenza di primo grado che l'esistenza del gruppo mafioso nel territorio si Santa Lucia sopra Contesse, facente capo a Spartà Giacomo, fosse stata riconosciuta da sentenze passate in giudicato e che l'ordinanza cautelare nel procedimento denominato Matassa aveva delineato nuovi scenari e interessi diversificati del sodalizio che avevano trovato riscontro nelle dichiarazioni del collaboratore di giustizia Santovito, sovrapponibili a quelle di altri collaboratori, e del Nunnari. In particolare, era emerso che ""dall'inserimento del ricorrente nel settore del gioco e delle scommesse on line anche l'organizzazione otteneva profitti e vantaggi derivanti dall'illecita sistematica raccolte delle giocate""; che ""il compendio captativo (aveva) consentito di appurare come dietro l'agire di Cannbria Scimone Antonio fosse costantemente presente - oltre all'ovvio tornaconto personale - anche la cura degli interessi della famiglia mafiosa Spartà per conto della quale si era inserita nel mercato dei giochi e delle scommesse a distanza""; che ""il sodalizio investigato gestiva anche l'organizzazione di tornei di poker che tenevano presso dimore private messe a disposizione dagli stessi giocatori""; che ""le attività economiche di cui l'associazione aveva il controllo erano finanziate in parte con il profitto dei delitti"", con riferimento alle entrate illecite ed al reinvestimento per assicurare la reddittività di tali attività, addirittura - proprio con l'obiettivo di massimizzare le entrate - investendo in pubblicità (pag. 52). È stato sufficiente pertanto da parte della corte territoriale - a fronte del generico motivo di appello, reiterato peraltro negli stessi termini in cassazione - richiamarsi al contenuto della sentenza di primo grado, risultando così immune da censure non solo il profilo motivazionale ma anche il ragionamento giuridico. Secondo la costante giurisprudenza di legittimità, infatti, la circostanza aggravante di cui al sesto comma dell'art. 416-bis cod. pen. - che si configura ove le attività economiche di cui gli associati intendano assumere o mantenere il controllo siano finanziate in tutto o in parte con il prezzo, il prodotto o il profitto di delitti - ha natura oggettiva e va riferita all'attività dell'associazione e non necessariamente alla condotta del singolo partecipe, il quale, nel caso di associazioni cd. storiche 7 come mafia, camorra e 'ndrangheta, ne risponde per il solo fatto della partecipazione, dato che - appartenendo da anni al patrimonio conoscitivo comune che dette associazioni operano nel campo economico utilizzando ed investendo i profitti di delitti che tipicamente pongono in essere in esecuzione del suo programma criminoso - un'ignoranza al riguardo in capo ad un soggetto che sia ad alcuna di tali associazioni affiliato è inconcepibile (Cass. sez. 2, sent. n. 23890 dell'01/04/2021 - dep. 17/06/2021 - Rv. 281463). Nel caso di specie, non solo le prove hanno consentito di accertare che il clan mafioso reinvestiva parte dei proventi illeciti per finanziare le attività economiche facenti capo al sodalizio ma che il ricorrente in primis si adoperava in tal senso. 2.5 Anche i rilievi sul trattamento sanzionatorio devono ritenersi all'evidenza infondati. Con corretta valutazione è stato negato il riconoscimento delle attenuanti generiche, posto che la condotta ascritta ai ricorrenti (in particolare a Cambria Giuseppe - quarto motivo di ricorso) non poteva essere meritevole di riduzione della pena per l'elevata gravità dei fatti, in mancanza di elementi positivamente apprezzabili. Per costante insegnamento giurisprudenziale, infatti, le circostanze attenuanti generiche hanno lo scopo di estendere la possibilità di adeguamento della pena in senso favorevole all'imputato, in considerazione di situazioni e circostanze che effettivamente incidano sull'apprezzamento dell'entità del reato e della capacità a delinquere del reo, sicché il riconoscimento di esse richiede la dimostrazione di elementi di segno positivo (Sez. 2, Sentenza n. 9299 del 07/11/2018, Rv. 275640). Quanto all'applicazione della recidiva semplice a Cambria Scimone (quarto motivo di ricorso), la corte territoriale ha ritenuto di escludere solo per il Guarnera indici di maggiore pericolosità sociale, richiamando per il resto la valutazione del primo giudice che ha considerato la tendenza a delinquere dell'imputato, come desumibile dalla gravità delle condotte e dai precedenti giudiziari (pag.201). 3. I ricorsi di Guarnera Lorenzo e Ferro Tommaso presentano un primo comune motivo di inammissibilità avendo entrambi eccepito la violazione di legge ed il vizio di motivazione circa i reati loro rispettivamente contestati ai capi 10 e 11 per essere stati essi sottoposti agli obblighi inerenti la sorveglianza speciale senza preventiva rivalutazione della pericolosità sociale, con conseguente insussistenza delle contestate violazioni della misura di prevenzione personale, illegittimamente posta in esecuzione. 8 La censura è estranea all'appello - come risulta dalla lettura degli atti di impugnazione del Guarnera e del Ferro - e proposta per la prima volta in sede di legittimità. Per costante giurisprudenza di questa Corte, infatti, non possono essere dedotte con il ricorso per cassazione questioni sulle quali il giudice di appello abbia correttamente omesso di pronunciare, perché non devolute alla sua cognizione (ex multis, Cass. Sez. 3 sent. n. 16610 del 24/01/2017 - dep. 04/04/2017 - Rv. 269632). Tale evidenza definisce il ricorso del Guarnera. 3.1 Il Ferro, invece, ha proposto ulteriori motivi che reiterano pedissequamente - rispetto ai capi 14 e 15 - censure attinenti alla ricostruzione della condotta delittuosa (l'accertamento di responsabilità, la premeditazione, la provocazione), adeguatamente definite dai giudici di merito, previa analitica indicazione delle fonti di prova - dichiarativa e accertativa, in esito alle investigazioni - che hanno consentito di ricostruire la scansione fattuale della sparatoria, l'esistenza del movente e gli elementi costitutivi del reato di tentato omicidio (il violento alterco con Ferrara Carmelo; le affermazioni del ricorrente, che aveva in precedenza manifestato a Ferrara Paola la volontà di uccidere tutti i componenti della sua famiglia; l'agguato con esplosione di numerosi colpi d'arma da fuoco che avevano mancato Ferrara Carmelo ed attinto invece Ferrara Gabriele e Ferrara Francesco; il riconoscimento proveniente da Ferrara Carmelo che aveva indicato nell'imputato l'esecutore materiale dell'agguato; le intercettazioni ambientali che consentivano di individuare l'autore materiale del reato in Ferro Tommaso). Anche la qualificazione giuridica della condotta è corretta, rispetto al reato di tentato omicidio (capo 14), tenuto conto delle modalità dell'azione, sicuramente diretta a cagionare la morte di Ferrara Carmelo - che era il vero bersaglio dell'attentato - tanto che i colpi di pistola furono esplosi contro lo sportello lato-guida dell'autovettura da lui condotta (dove erano stati rinvenuti i fori di entrata dei bossoli) e con l'accettazione del rischio che nella sparatoria potessero rimanere uccisi i nipoti della vittima presa di mira, così sussistendo solo nei confronti di costoro l'elemento soggettivo del dolo eventuale, laddove nei confronti di Ferrara Carmela è configurabile il dolo diretto. A nulla rileva, ai fini del tentativo, che la morte non si sia verificata, per cause indipendenti dalla volontà del colpevole, dovendo l'accertamento del giudice del merito essere sempre compiuto secondo il criterio della prognosi postuma, con riferimento alla situazione che si presentava all'imputato al momento del gostinacchio Leal(14 Presidente i Diotallevi compimento degli atti, in base alle condizioni umanamente prevedibili del caso concreto (Sez. 1, n. 28918 del 4/3/2010, Rv. 248305). Trattandosi di azione delittuosa pianificata e programmata è stata di conseguenza riscontrata l'aggravante della premeditazione, escludendosi al contempo - anche in questo caso con motivazione congrua - l'attenuante della provocazione in ragione della inadeguata reazione del Ferro a fronte dell'aggressione verbale subita (ai fini della configurabilità della circostanza attenuante della provocazione, lo stato d'ira, che ne è elemento costitutivo, è altresì escluso quando la condotta è il risultato della sedimentazione nell'agente di un sentimento di vendetta, pur se riconducibile ad un fatto profondamente ingiusto - Cass. sez. 1, sent. n. 24391 del 14/04/2015 - dep. 08/06/2015 - Rv. 263957). 3.2 La progressione criminosa del Ferro, dapprima dedito alla commissione di reati di minore disvalore sociale ed in seguito autore dei gravi delitti in oggetto, è stata a ragione ritenuta espressione di una accresciuta capacità a delinquere di costui, con conseguente inasprimento del trattamento sanzionatorio per effetto dell'applicazione della recidiva reiterata. 4. Alla dichiarazione d'inammissibilità dei ricorsi segue, a norma dell'articolo 616 c.p.p., la condanna dei ricorrenti al pagamento delle spese del procedimento ed al pagamento a favore della Cassa delle Ammende, non emergendo ragioni di esonero, della somma ritenuta equa di euro tremila a titolo di sanzione pecuniaria. Ferro Tommaso è altresì condannato alla rifusione delle spese del giudizio di legittimità in favore delle costituite parti civile, con le modalità indicate in dispositivo. P.Q.M. Dichiara inammissibili i ricorsi e condanna i ricorrenti al pagamento delle spese processuali e della somma di euro tremila in favore della Cassa delle ammende. Condanna, inoltre, l'imputato Ferro Tommaso alla rifusione delle spese di rappresentanza e difesa sostenute nel presente giudizio dalle parti civili Ferrara Carmelo e Ferrara Gabriele ammesse al patrocinio a spese dello Stato, nella misura che sarà liquidata dalla Corte di Appello di Messina con separato decreto ai sensi degli artt. 82 e 83 d.p.r. 115/2002, disponendo il pagamento in favore dello Stato. Così deciso in Roma il giorno 19 novembre 2021 Il Consigliere-egfensore ",25952
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211130/snpen@s70@a2021@n44306@tS.clean.pdf,"SENTENZA sul ricorso proposto da: ROMAGNANI ROMANO nato a SIENA il 09/01/1938 avverso la sentenza del 09/10/2020 del GIUDICE DI PACE di SIENA dato avviso alle parti; udita la relazione svolta dal Consigliere GRAZIA ROSA ANNA MICCOLI; RITENUTO IN FATTO E CONSIDERATO IN DIRITTO Con la sentenza indicata in epigrafe, ROMAGNANI ROMANO è stato condannato per il reato di lesioni volontarie. Avverso l'indicata sentenza ha proposto ricorso per cassazione l'imputato, denunziando violazione di legge e vizi motivazionali. È stato acquisito certificato di morte dell'imputato in data 6 giugno 2020. La morte dell'imputato impone la declaratoria di estinzione del reato a lui ascritto ai sensi del disposto di cui all'art. 150 cod. pen. Va quindi annullata senza rinvio la sentenza impugnata, in ragione del decesso del ricorrente intervenuto ~ prima della sua deliberazione e della proposizione del ricorso. P.Q.M. 1 Penale Sent. Sez. 7   Num. 44306  Anno 2021Presidente: VESSICHELLI MARIARelatore: MICCOLI GRAZIA ROSA ANNAData Udienza: 19/11/2021annulla senza rinvio la sentenza impugnata per essere il reato estinto per morte dell'imputato. Così deciso in Roma, il 19 novembre 2021 Il consigliere estensore Il Presidente ",1216
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211125/snpen@s20@a2021@n43534@tS.clean.pdf,"SENTENZA sul ricorso proposto da: NITRI ANTONIO MARCELLO nato a FOGGIA il 02/01/1972 avverso la sentenza del 19/11/2020 della CORTE APPELLO di TORINO visti gli atti, il provvedimento impugnato e il ricorso; udita la relazione svolta dal Consigliere IGNAZIO PARDO; lette le conclusioni del Pubblico Ministero, in persona del Sostituto Procuratore LUIGI CUOMO che ha concluso chiedendo dichiararsi inammissibile il ricorso lette le conclusioni della parte civile che ha chiesto dichiararsi l'inammissibilità del ricorso e liquidarsi le spese come da nota depositata. RITENUTO IN FATTO 1.1 Con sentenza in data 19 novembre 2020, la corte di appello di Torino, confermava la pronuncia del tribunale dello stesso capoluogo del 4-7-2016 che aveva condannato Nitri Antonio Marcello alle pene di legge in quanto ritenuto colpevole del delitto di frode assicurativa di cui all'art. 642 cod.pen.. 1.2 Avverso detta sentenza proponeva ricorso per cassazione il difensore dell'imputato che, con distinti motivi ivi riassunti ex art. 173 disp. att. cod.proc.pen., lamentava: - violazione dell'art. 606 lett. b), c) ed e) cod.proc.pen., quanto all'affermata responsabilità del ricorrente per il reato, posto che, secondo l'interpretazione dottrinale richiamata, il delitto di cui all'art. 642 cod.pen. è reato proprio consumabile solo ad opera del contraente la polizza assicurativa e tale non era il Nitri; - violazione dell'art. 606 lett. b) e c) cod.proc.pen. in relazione alla competenza territoriale che Penale Sent. Sez. 2   Num. 43534  Anno 2021Presidente: DIOTALLEVI GIOVANNIRelatore: PARDO IGNAZIOData Udienza: 19/11/2021erratamente la corte di appello aveva individuato nell'autorità torinese posto che il fatto si era consumato al momento delle false dichiarazioni rese dal ricorrente nel territorio di Foggia; - violazione dell'art. 606 lett. b), c) ed e) cod.proc.pen. quanto alla affermata falsità della documentazione medica prodotta dal Nitri alla compagnia assicurativa, affermata dai giudici di merito senza alcuna giustificazione; - violazione dell'art. 606 lett. b), c) ed e) cod.proc.pen, quanto alla omessa declaratoria di prescrizione, dovendo il momento consumativo individuarsi all'atto della fraudolenta dichiarazione ai sanitari trattandosi di fattispecie a consumazione anticipata. 1.3 Con parere ritualmente depositato il P.G. chiedeva dichiararsi inammissibile il ricorso osservando che:"" La fattispecie prevista dall'art. 642 cod. pen. si  presenta ""speciale"" rispetto all'archetipo della truffa perché predispone una tutela anticipata e rafforzata del patrimonio delle società che gestiscono le assicurazioni; non si tratta dunque di un reato ""proprio"" attribuibile esclusivamente al contraente, essendo riconoscibile in presenza di ogni azione fraudolenta diretta invece a ledere il patrimonio delle compagnie assicuratrici, attraverso la manipolazione illecita del rapporto contrattuale, all'evidenza effettuabile anche da soggetti estranei al sinallagma (Sez. 2, Sentenza n. 4389 del 11/10/2018,Rv. 274901). In tale prospettiva, i giudici di merito, dopo un'accurata ricostruzione della vicenda, ponevano in rilievo che l'imputato aveva denunciato un sinistro, simulando conseguenze più gravi rispetto alla effettiva entità delle lesioni personali effettivamente subite, attraverso la presentazione di falsi certificati medici attestanti una prognosi non corrispondente alla realtà(cfr. natura delle lesioni ed esiti della visita medico-legale disposta dalla compagnia assicurativa)"". CONSIDERATO IN DIRITTO 2.1 Il ricorso è reiterativo di questioni già devolute alla corte di merito e da questa adeguatamente affrontate e risolte e deve, pertanto, essere dichiarato inammissibile. Ed invero, quanto al primo motivo, secondo l'orientamento di questa Corte di cassazione la fattispecie prevista dall'art. 642 cod. pen. costituisce un'ipotesi speciale di truffa e non integra un reato ""proprio"" attribuibile esclusivamente al contraente del rapporto assicurativo, ma può essere ravvisata in ogni azione fraudolenta diretta a ledere il patrimonio delle compagnie assicuratrici attraverso la manipolazione illecita del rapporto contrattuale, attuabile anche da soggetti estranei al sinallagma. (Sez. 2, n. 4389 del 11/10/2018, Rv. 274901 - 01). Correttamente, pertanto, la corte di appello di Torino ha richiamato tale orientamento giurisprudenziale, che deve essere ribadito, apparendo evidente come, nella parte in cui il secondo comma del citato articolo 642 cod.pen., prevede la punizione con le stesse pene previste dal primo comma di chiunque ""aggravi le conseguenze di una lesione personale"", la fattispecie penale fa riferimento alla condotta di qualsiasi cittadino che richieda ad una compagnia assicurativa un risarcimento simulando una patologia inesistente, senza che sia necessario ed indispensabile la sussistenza di una precedente polizza tra le parti e cioè che l'autore del reato coincida con il soggetto assicurato. 2 Altresì corretta è la conclusione cui perviene la corte di appello in tema di competenza per territorio posto che il costante orientamento di questa corte ha affermato che la competenza territoriale in relazione al reato di cui all'art. 642 cod. pen. si  determina nel luogo in cui la richiesta di risarcimento, quale atto unilaterale recettizio, giunge a conoscenza dell'effettivo titolare del diritto patrimoniale compromesso e, quindi, presso la sede legale della compagnia assicuratrice, soggetto giuridico legittimato a disporre di tale diritto (Sez. 1, n. 51360 del 26/10/2018, Rv. 275663 - 01). Quanto al terzo motivo, il vizio del travisamento della prova, per utilizzazione di un'informazione inesistente nel materiale processuale o per omessa valutazione di una prova decisiva, può essere dedotto con il ricorso per cassazione quando la decisione impugnata abbia riformato quella di primo grado, non potendo, nel caso di cosiddetta 'doppia conforme', essere superato il limite costituito dal devolutum con recuperi in sede di legittimità, salvo il caso in cui il giudice d'appello, per rispondere alle critiche contenute nei motivi di gravame, abbia richiamato dati probatori non esaminati dal primo giudice (Sez. 4, n. 19710 del 03/02/2009, Rv. 243636; Sez. 2, n. 47035 del 03/10/2013, Rv. 257499; Sez. 4, n. 4060 del 12/12/2013 Rv. 258438). E nel caso di specie il giudice di appello, con valutazione del tutto conforme a quello di primo grado, ha ritenuto la falsità della documentazione e la sussistenza della truffa sulla base di specifici elementi indicati nella motivazione di merito, sottolineando come, da altri accertamenti, fosse emerso che la lesione vertebrale denunciata dal Nitri era di epoca remota e risalente e sicuramente non avvenuta in quell'incidente con il Santoro. Tale valutazione in quanto ancorata a precise circostanze emerse nel corso dell'istruzione dibattimentale appare priva di qualsiasi illogicità, tanto più manifesta, e si rileva non censurabile nella presente sede. 2.2 Manifestamente infondato è anche l'ultimo motivo in tema di prescrizione; correttamente il giudice di appello ha fatto decorrere il termine dalla data di consumazione dei fatti, individuata nella ricezione della richiesta di risarcimento da parte della compagnia assicurativa e cioè nel 16 gennaio 2013. Invero, nei precedenti di questa corte si è affermato come il reato previsto dall'art. 642 cod. pen. è a consumazione anticipata e, pertanto, non richiede il conseguimento effettivo di un vantaggio - che non si identifica necessariamente nell'indennizzo ma può consistere in qualsiasi beneficio connesso al contratto di assicurazione - ma soltanto che la condotta fraudolenta sia diretta ad ottenerlo ed idonea a raggiungere lo scopo (Sez. 2, n. 8105 del 21/01/2016, Rv. 266235 - 01). Ne deriva affermare che ove il reato sia integrato dalla falsa denuncia alla assicurazione per dichiarazione di un sinistro inesistente o per aggravamento delle conseguenze di un sinistro, è sempre dal momento della ricezione della richiesta di risarcimento che il delitto può ritenersi consumato in tutti i suoi elementi costitutivi, tale essendo la frazione temporale in cui l'agente denuncia un sinistro non accaduto come puntualmente previsto dal secondo comma dell'art. 642 cod.pen.. Correttamente pertanto il momento consumativo veniva fissato alla data della ricezione della richiesta di risarcimento da parte della compagnia assicurativa e non in quella delle false dichiarazioni ai sanitari. 3 In conclusione, l'impugnazione deve ritenersi manifestamente infondata; alla relativa declaratoria consegue, per il disposto dell'art. 616 cod.proc.pen., la condanna del ricorrente al pagamento delle spese processuali, nonché al versamento in favore della Cassa delle ammende di una somma che, ritenuti e valutati i profili di colpa emergenti dal ricorso, si determina equitativamente in C 3.000,00. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Condanna, inoltre, l'imputato alla rifusione delle spese di rappresentanza e difesa sostenute nel presente giudizio dalla parte civile Generali Italia spa che liquida in complessivi euro 3510,00 oltre accessori di legge. Roma, 19 novembre 2021 I ' CONSIGLI E T. ot,t 1qnaf: ",9306
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211125/snpen@s20@a2021@n43531@tS.clean.pdf,"SENTENZA sul ricorso proposto da: GRASSO SEBASTIANO nato a CATANIA il 02/06/1972 avverso la sentenza del 12/11/2019 della CORTE APPELLO di CATANIA visti gli atti, il provvedimento impugnato e il ricorso; udita la relazione svolta dal Consigliere IGNAZIO PARDO; lette le conclusioni del Pubblico Ministero, in persona del Sostituto Procuratore LUIGI CUOMO che ha concluso chiedendo dichiararsi l'inammissibilità del ricorso; lette le conclusioni scritte della difesa che ha insistito nei motivi di ricorso e la memoria dell'imputato che ha negato la propria responsabilità. RITENUTO IN FATTO 1.1 Con sentenza in data 12 novembre 2019, la corte di appello di Catania, in parziale riforma della pronuncia del tribunale dello stesso capoluogo del 19-12-2013, rideterminava la pena inflitta a Grasso Sebastiano in ordine al delitto di estorsione ad anni 3, mesi 4 di reclusione. 1.2 Avverso detta sentenza proponeva ricorso per cassazione il difensore dell'imputato che, con distinti motivi ivi riassunti ex art. 173 disp. att. cod.proc.pen., lamentava: - violazione dell'art. 606 lett. b) ed e) cod.proc.pen., in relazione agli artt. 512 e 526 cod.proc.pen. quanto all'acquisizione delle dichiarazioni predibattimentali rese da Dominici Franco per irreperibilità dello stesso rilevata in sede nazionale senza alcuna adeguata ricerca in sede internazionale ed inutilizzabilità delle stesse avendo manifestato il teste la volontaria sottrazione all'obbligo di rendere testimonianza; vizio ribadito nel giudizio di appello nel corso del quale non era stata disposta la rinnovazione dell'istruzione dibattimentale per l'audizione Penale Sent. Sez. 2   Num. 43531  Anno 2021Presidente: DIOTALLEVI GIOVANNIRelatore: PARDO IGNAZIOData Udienza: 19/11/2021dello stesso previe ricerche; - violazione dell'art. 606 lett. e) cod.proc.pen. quanto al travisamento della prova costituita dalla deposizione del Finocchiaro dovendosi anche tenere conto delle condizioni psichiche deficitarie dello stesso; - violazione dell'art. 606 lett. e) cod.proc.pen. quanto alla esclusione della rilevanza delle dichiarazioni del teste Donninici Roberto che aveva invece autorizzato inizialmente il Grasso a pernottare nell'hotel rendendo così dichiarazioni decisive. CONSIDERATO IN DIRITTO 2.1 Il ricorso è reiterativo di questioni già devolute alla corte di merito e da questa adeguatamente affrontate e risolte e deve, pertanto, essere dichiarato inammissibile. Ed invero, quanto al primo motivo, i giudici di merito, con valutazione conforme, appaiono avere fatto corretta applicazione della disciplina dettata dall'art. 512 cod.proc. pen. posto che l'acquisizione delle dichiarazioni di Dominici Franco è avvenuta secondo quanto testualmente riportato nella sentenza del tribunale, dopo diversi rinvii per assenza del teste (per circa un anno) pur ripetutamente citato, e dopo che il padre del medesimo dichiarava che il figlio era costantemente in viaggio in Europa e divenuto non rintracciabile ad alcun preciso indirizzo. Così che l'acquisizione appare essere stata compiuta in osservanza del principio secondo cui ai fini della lettura e della utilizzabilità delle dichiarazioni predibattimentali rese da un soggetto divenuto successivamente irreperibile, è necessario che il giudice abbia svolto ogni possibile accertamento sulla causa dell'irreperibilità e che risulti esclusa la riconducibilità dell'omessa presentazione del testimone al dibattimento ad una libera scelta dello stesso (Sez. 5, n. 13522 del 18/01/2017, Rv. 269397 - 01). 2.2 Entrambi manifestamente infondati si rilevano poi i motivi in punto travisamento del fatto; ed invero secondo il costante insegnamento di questa Suprema Corte, esula dai poteri della Corte di cassazione quello di una 'rilettura' degli elementi di fatto posti a fondamento della decisione, la cui valutazione è, in via esclusiva, riservata al giudice di merito, senza che possa integrare il vizio di legittimità la mera prospettazione di una diversa, e per il ricorrente più adeguata, valutazione delle risultanze processuali (per tutte: Sez. Un., 30/4-2/7/1997, n. 6402, Dessimone, Rv. 207944; Sez. 4, n. 4842 del 02/12/2003 Rv. 229369). I motivi proposti tendono, appunto, ad ottenere una inammissibile ricostruzione dei fatti mediante criteri di valutazione diversi da quelli adottati dal giudice di merito, il quale, con motivazione esente da vizi logici e giuridici, ha esplicitato le ragioni del suo convincimento fondato sulla valutazione congiunta non soltanto delle dichiarazioni della p.o., acquisite ex art. 512 cod.proc.pen., ma, altresì, di quelle del teste Finocchiaro, che confermava di avere assistito ad un diverbio tra Dominici Franco ed un cliente nelle s.i.t. acquisite con il consenso delle parti al fascicolo del dibattimento, e di Dominici Roberto che nell'escussione dibattimentale negava di conoscere il Grasso, e quindi di avere mai autorizzato lo stesso a pernottare in hotel senza pagare il corrispettivo, ma, secondo quanto riportato dalla pronuncia del tribunale di primo grado, ricordava di avere appreso dal figlio del diverbio avuto con il cliente. 2 Così che alcun travisamento della prova decisivo appare essere stato integrato tanto più che lo stesso imputato non ha negato il fatto di avere pernottato nell'hotel senza pagare escludendo soltanto di avere mosso minaccia alla p.o. utilizzando il coltello. In conclusione, l'impugnazione deve ritenersi manifestamente infondata; alla relativa declaratoria consegue, per il disposto dell'art. 616 cod.proc.pen., la condanna del ricorrente al pagamento delle spese processuali, nonché al versamento in favore della Cassa delle ammende di una somma che, ritenuti e valutati i profili di colpa emergenti dal ricorso, si determina equitativamente in C 3.000,00. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Sentenza a motivazione semplificata. Roma, 19 novembre 2021 CONSIG RE ST. rdo RESIDENTE Dott. GFT ni Diotallevi ",6044
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47199@tS.clean.pdf,"SENTENZA Sul ricorso proposto da: 1) Larosa Michele, nato a Taurianova il 13/01/1974; Avverso l'ordinanza emessa il 13/05/2021 dal Tribunale del riesame di Reggio Calabria; Sentita la relazione del Consigliere Alessandro Centonze; Sentite le conclusioni del Sostituto procuratore generale Nicola Lettieri, che ha chiesto l'annullamento con rinvio dell'ordinanza impugnata; Sentite, nell'interesse del ricorrente, le conclusioni degli avvocati Domenico Infantino e Mario Santambrogio, che hanno chiesto l'accoglimento del ricorso; Penale Sent. Sez. 1   Num. 47199  Anno 2021Presidente: CASA FILIPPORelatore: CENTONZE ALESSANDROData Udienza: 18/11/2021RITENUTO IN FATTO 1. Con ordinanza emessa il 13/05/2021 il Tribunale del riesame di Reggio Calabria confermava la misura cautelare disposta dal Giudice per le indagini preliminari del Tribunale di Reggio Calabria nei confronti di Michele Larosa il 27/01/2021, per il reato di cui al capo 53 della rubrica, ascritto all'indagato ai sensi degli artt. 110, 629, comma secondo, in relazione all'art. 628, comma terzo, n. 3, 416-bis.1 cod. pen., che si riteneva accertato a San Ferdinando il 17/09/2018. Occorre premettere che il provvedimento cautelare genetico veniva adottato dal Giudice per le indagini preliminari del Tribunale di Reggio Calabria nel contesto di una più ampia attività d'indagine, collegata allo svolgimento di due operazioni di polizia, denominate ""Handover"" e ""Pecunia Olet"", che riguardavano la sfera di operatività della cosca 'ndranghetistica Pesce, storicamente presente nei centri di Rosarno, Gioia Tauro e San Ferdinando, nella quale il ricorrente gravitava. Si accertava, in tale ambito, che la cosca Pesce, attualmente egemonizzata da Antonino Pesce (classe 1992), storicamente presente nell'area rosarnese, operava secondo il modello tipizzato dall'art. 416-bis cod. pen. - risultando dimostrati il metodo mafioso, la forza intimidatrice e il vincolo di omertà, attraverso cui si era imposta sul territorio - e risultava collegata alla 'Ndrangheta, della quale era una delle cellule maggiormente rappresentative in Calabria, articolandosi in diverse 'ndrine. Sulla sfera di operatività di questo sodalizio 'ndranghetistico nel provvedimento impugnato si richiamavano gli esiti di altri procedimenti penali, che confermavano l'ipotesi accusatoria relativa all'immutata presenza criminale nell'area calabrese della cosca Pesce, chiarendo, tra l'altro, gli scenari nei quali operava la consorteria e la sua consolidata presenza nel mercato degli stupefacenti, che costituiva l'oggetto principale dei suoi traffici illeciti. In questa ampia cornice investigativa, al capo 53 della rubrica, si contestava a Michele Larosa il reato di cui agli artt. 110, 629, comma secondo, in relazione all'art. 628, comma terzo, n 3, 416-bis.1 cod. pen., riguardante l'estorsione commessa in danno di un proprietario terriero - che non veniva identificato con certezza nel corso delle indagini preliminari, ma che si riteneva di potere individuare in Gaetano Rao -, che aveva perfezionato l'acquisto di due fondi agricoli, dal quale, su mandato di Salvatore Consiglio, di Salvatore Consiglio, Antonino Pesce (classe 1991) e Antonino Pesce (classe 1993), l'indagato si faceva consegnare la somma di 1.000,00 euro, che corrispondeva agli stessi soggetti, nell'interesse dei quali aveva operato. 2 Il coinvolgimento del ricorrente nella realizzazione dell'attività estorsiva in esame si riteneva corroborato dalle captazioni informatiche - eseguite mediante l'impiego del sistema trojan, installato sull'utenza cellulare di Antonino Pesce (classe 1993) - svolte nel corso delle indagini preliminari, che venivano passate in rassegna nelle pagine 5-10 dell'ordinanza impugnata, che venivano registrate il 17/09/2018. Tali intercettazioni, in origine, erano state attivate allo scopo di ricercare il latitante Antonino Pesce (classe 1992), ma avevano consentito di ricostruire, oltre alla rete di fiancheggiatori che aveva protetto la sua lunga latitanza, le modalità con cui la cosca Pesce si era riorganizzata nell'area rosarnese dopo l'arresto dei suoi esponenti storici, mantenendo una posizione egemonica nel settore del traffico di sostanze stupefacenti. Secondo il Tribunale del riesame di Reggio Calabria, da tali intercettazioni emergeva che il ricorrente, dopo il perfezionamento dell'acquisto di due fondi agricoli da parte della persona offesa, si faceva corrispondere la somma di 1.000,00 euro, che, sulla base delle indicazioni fornitegli da Salvatore Consiglio, di Salvatore Consiglio, Antonino Pesce (classe 1991) e Antonino Pesce (classe 1993), provvedeva a consegnare agli stessi soggetti, nel cui interesse aveva agito. Si ritenevano, infine, sussistenti le esigenze cautelari indispensabili al mantenimento del regime detentivo patito da Michele Larosa, rilevanti ai sensi dell'art. 274, comma 1, lett. c), cod. proc. pen., in conseguenza dell'elevato disvalore delle condotte delittuose contestate al ricorrente al capo 53 della rubrica e della loro riconducibilità a un più vasto ambito criminale, di matrice 'ndranghetistica, collegato alla sfera di operatività della cosca Pesce di Rosarno, nel cui contesto l'attività estorsiva nella quale risultava coinvolto l'indagato era stata commessa. Sulla scorta di questi elementi indiziari, il Tribunale del riesame di Reggio Calabria confermava il provvedimento cautelare genetico. 2. Avverso questa ordinanza Michele Larosa ricorreva per cassazione, presentando, a mezzo degli avvocati Domenico Infantino e Mario Santambrogio, due atti di impugnazione tra loro sovrapponibili, attraverso cui venivano articolate due censure difensive. Con la prima di tali censure difensive si deducevano violazione di legge e vizio di motivazione del provvedimento impugnato, conseguenti al fatto che la decisione in esame risultava sprovvista di un percorso argomentativo che desse esaustivamente conto della conferma del giudizio di gravità indiziaria formulato nei confronti di Michele Larosa per il reato ascrittogli al capo 53, che non poteva essere espresso sulla base delle intercettazioni acquisite nel corso delle indagini 3 preliminari, che apparivano sprovviste di univocità probatoria e non convergenti sulla posizione del ricorrente. Con la seconda delle censure difensive proposte con gli atti di impugnazione in esame si deducevano violazione di legge e vizio di motivazione del provvedimento impugnato, conseguenti al fatto che la misura della custodia cautelare in carcere disposta nei confronti di Michele Larosa, a fronte della contraddittorietà del compendio indiziario acquisito nel corso delle indagini preliminari, era stata applicata in modo automatico, senza tenere conto degli elementi sintomatici della pericolosità sociale dell'indagato, sui quali il Tribunale del riesame di Reggio Calabria si era espresso in termini assertivi e svincolati dalle risultanze processuali. Le considerazioni esposte imponevano l'annullamento dell'ordinanza impugnata. CONSIDERATO IN DIRITTO 1. Il ricorso proposto da Michele Larosa è fondato in accoglimento della censura difensiva incentrata sul giudizio di gravità indiziaria formulato nei confronti del ricorrente, nel quale deve ritenersi assorbita la residua doglianza, riguardante l'insussistenza delle esigenze cautelari. 2. Occorre premettere che con la doglianza oggetto di accoglimento si deducevano violazione di legge e vizio di motivazione del provvedimento impugnato, conseguenti al fatto che la decisione in esame risultava sprovvista di un percorso argomentativo che desse esaustivamente conto della conferma del giudizio di gravità indiziaria formulato nei confronti di Michele Larosa per il reato ascrittogli al capo 53, che non poteva essere espresso sulla base delle intercettazioni acquisite nel corso delle indagini preliminari, che apparivano sprovviste di univocità probatoria e non convergenti sulla posizione del ricorrente. Osserva il Collegio che il nucleo essenziale del giudizio di gravità indiziaria formulato nei confronti di Michele Larosa nel provvedimento cautelare genetico, relativamente all'ipotesi delittuosa di cui al capo 53, è costituito dagli esiti delle attività di intercettazione svolte nel corso delle indagini preliminari, passate analiticamente in rassegna nelle pagine 5-10 dell'ordinanza impugnata. Ci si riferisce, in particolare, all'intercettazione numero 2504 del 17/09/2018, registrata tra Antonino Pesce (classe 1993) e Michele Larosa; nonché all'intercettazione numero 2508 del 17/09/2018, registrata tra Antonino Pesce (classe 1993) e Michele Larosa. 4 Secondo il Tribunale del riesame di Reggio Calabria, dalle intercettazioni registrate il 17/09/2018 emergeva che Michele Larosa, dopo che un proprietario terriero - che non veniva identificato con certezza nel corso delle indagini preliminari, ma che si riteneva di individuare in Gaetano Rao - aveva perfezionamento l'acquisto di due proprietà agricole, costringeva l'acquirente a farsi consegnare la somma di 1.000,00 euro, che, su indicazione di Salvatore Consiglio, Antonino Pesce (classe 1991) e Antonino Pesce (classe 1993), provvedeva a consegnare ai vertici della cosca Pesce di Rosarno, nel cui interesse aveva agito. Deve, tuttavia, evidenziarsi che di questi elementi probatori il Tribunale del riesame di Reggio Calabria non forniva un'interpretazione adeguata, omettendo di inserire le captazioni informatiche acquisite - mediante l'installazione del sistema trojan sull'utenza cellulare di Antonino Pesce (classe 1993) - in un compendio indiziario omogeneo, che consentisse di ritenere dimostrato il coinvolgimento concorsuale di Michele Larosa nell'attività estorsiva oggetto di vaglio; coinvolgimento che postulava la preliminare enucleazione del contributo causale fornito dall'indagato alla concretizzazione dell'azione intimidatoria posta in essere in danno della vittima, peraltro nemmeno individuata nel corso delle indagini preliminari. Invero, dalle trascrizioni riportate nell'ordinanza impugnata, registrate il 17/09/2018, emergeva che Larosa aveva avuto un colloquio con l'acquirente di due fondi agricoli, come detto, rimasto privo di identificazione, che si era rivolto al ricorrente per chiedergli come si sarebbe dovuto comportare con alcuni soggetti che gli avevano avanzato pretese estorsive. Secondo l'interpretazione fornita dal Tribunale del riesame di Reggio Calabria, a fronte di tali iniziali richieste, l'indagato aveva consigliato alla vittima di fare agli estortori una regalia di modesto importo economico, che la persona offesa - di sua iniziativa e, almeno apparentemente, senza intermediazioni del ricorrente - aveva quantificato in due quote di 500,00 euro, che aveva consegnato ai soggetti in questione in due distinte occasioni. Successivamente, a seguito delle lamentele degli estortori, che avevano ritenute inadeguate le somme consegnategli dallo sconosciuto acquirente dei fondi agricoli, la vittima, senza consigliarsi preventivamente con il ricorrente, riteneva di non dovere soddisfare le ulteriori richieste estorsive, convincendo i soggetti che si erano presentati da lui a ""lasciare stare"", riuscendo a dissuaderli dai loro intenti illeciti. Ricostruito in questi termini, il percorso argomentativo seguito dal Tribunale del riesame di Reggio Calabria, quantomeno allo stato, non appare idoneo a chiarire quale fosse il ruolo svolto da Michele Larosa nell'estorsione contestata al 5 capo 53, per inquadrare il quale occorre evidenziare che, per dimostrare la prova del contributo fornito da un soggetto alla commissione di un reato, compreso quello che si manifesta nella forma del concorso morale o anche solo della mera istigazione, il giudice di merito - anche nella fase cautelare - deve dare conto degli elementi fattuali dai quali ricava l'esistenza di una reale partecipazione alla fase ideativa o preparatoria dell'azione criminosa. Spetta, infatti, al giudice di merito precisare sotto quale forma il contributo si sia concretamente manifestato, tenuto conto delle emergenze processuali di cui si dispone, in rapporto di causalità efficiente con le attività delittuose poste in essere dagli altri concorrenti - morali o materiali che siano - non potendosi confondere l'atipicità della condotta concorsuale con l'indifferenza del suo manifestarsi. Sul punto, non si può che richiamare la giurisprudenza consolidata di questa Corte, secondo cui: «In tema di concorso di persone nel reato, la circostanza che il contributo causale del concorrente morale possa manifestarsi attraverso forme differenziate e atipiche della condotta criminosa (istigazione o determinazione all'esecuzione del delitto, agevolazione alla sua preparazione o consumazione, rafforzamento del proposito criminoso di altro concorrente, mera adesione o autorizzazione o approvazione per rimuovere ogni ostacolo alla realizzazione di esso) non esime il giudice di merito dall'obbligo di motivare sulla prova dell'esistenza di una reale partecipazione nella fase ideativa o preparatoria del reato e di precisare sotto quale forma essa si sia manifestata, in rapporto di causalità efficiente con le attività poste in essere dagli altri concorrenti, non potendosi confondere l'atipicità della condotta criminosa concorsuale, pur prevista dall'art. 110 cod. pen., con l'indifferenza probatoria circa le forme concrete del suo manifestarsi nella realtà» (Sez. U, n. 45276 del 30/10/2003, Andreotti, Rv. 226101-01). Occorre, dunque, ribadire la necessità di un'ulteriore verifica giurisdizionale, finalizzata a colmare le discrasie motivazionali che si sono evidenziate, effettuando un nuovo vaglio delle due intercettazioni ambientali, ritenute decisive dal Tribunale del riesame di Reggio Calabria, eliminando ogni incertezza sul contributo fornito da Michele Larosa alla concretizzazione della condotta estorsiva che gli viene contestata al capo 53 della rubrica e individuando il suo specifico ruolo concorsuale, sia in correlazione ai mandanti dell'attività delittuosa sia in correlazione alla vittima delle pressioni intimidatorie oggetto di vaglio cautela re. 2.1. Né è possibile a questo Collegio operare una reinterpretazione complessiva del contenuto di tali conversazioni in sede di legittimità, essendo una tale operazione di ermeneutica processuale preclusa a questo Collegio, conformemente al seguente principio di diritto: «In materia di intercettazioni 6 telefoniche, costituisce questione di fatto, rimessa all'esclusiva competenza del giudice di merito, l'interpretazione e la valutazione del contenuto delle conversazioni, il cui apprezzamento non può essere sindacato in sede di legittimità se non nei limiti della manifesta illogicità ed irragionevolezza della motivazione con cui esse sono recepite» (Sez. 2, n. 35181 del 22/05/2013, Vecchio, Rv. 257784-01; si veda, in senso sostanzialmente conforme, anche Sez. 6, n. 11794 dell'11/02/2013, Melfi, Rv. 254439-01). In questo contesto, occorre ribadire il consolidato principio di diritto secondo il quale, a seguito della riformulazione normativa dell'art. 606, comma 1, lett. e), cod. proc. pen., mentre è consentito dedurre con il ricorso per cassazione il vizio di travisamento della prova, non è consentito dedurre il vizio di travisamento del fatto, stante la preclusione per il giudice di legittimità di sovrapporre la propria valutazione delle risultanze processuali a quella che è stata compiuta nei giudizi di merito. Se così non fosse, si domanderebbe a questa Corte il compimento di un'operazione estranea al giudizio di legittimità, come quella della reinterpretazione degli elementi di prova valutati dal giudice di merito ai fini della decisione (Sez. 3, n. 39729 del 18/06/2009, Belluccia, Rv. 244623-01; Sez. 4, n. 21602 del 17/04/2007, Ventola, Rv. 237588-01). Questa posizione ermeneutica, da ultimo, è stata ribadita dalle Sezioni Unite, che hanno affermato il principio di diritto, che occorre ulteriormente ribadire, secondo cui: «In tema di intercettazioni di conversazioni o comunicazioni, l'interpretazione del linguaggio adoperato dai soggetti intercettati, anche quando sia criptico o cifrato, costituisce questione di fatto, rimessa alla valutazione del giudice di merito, la quale, se risulta logica in relazione alle massime di esperienza utilizzate, si sottrae al sindacato di legittimità» (Sez. U, n. 22741 del 26/02/2015, Sebbar, Rv. 263715-01). 2.2. Occorre, pertanto, ribadire la fondatezza della censura difensiva in esame. 3. Resta assorbita nel motivo oggetto di accoglimento la residua censura difensiva, afferente all'insussistenza delle esigenze cautelari, postulando il vaglio di questa doglianza la congruità del giudizio di gravità indiziaria formulato nei confronti di Michele Larosa, su cui, per le ragioni che si sono esposte nel paragrafo precedente, si impone un nuovo giudizio da parte del Tribunale del riesame di Reggio Calabria. 4. Ne discende conclusivamente l'annullamento dell'ordinanza impugnata, con il conseguente rinvio per nuovo giudizio al Tribunale del riesame di Reggio 7 Calabria, competente ai sensi dell'art. 309, comma 7, cod. proc. pen., che dovrà essere eseguito nel rispetto dei principi di diritto che si sono enunciati. Consegue, infine, a tali statuizioni processuali, la trasmissione, a cura della cancelleria, di copia del presente provvedimento al direttore dell'istituto penitenziario dove il ricorrente si trova ristretto, a norma dell'art. 94, comma I-ter, disp. att. cod. proc. pen. P.Q.M. Annulla l'ordinanza impugnata con rinvio per nuovo giudizio al Tribunale di Reggio Calabria, competente ai sensi dell'art. 309, co. 7, cod. proc. pen. Manda alla cancelleria per gli adempimenti di cui all'art. 94, comma 1-ter, disp. att. cod. proc. pen. Così deciso il 18/11/2021. ",17731
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47194@tS.clean.pdf,"SENTENZA sul ricorso proposto da Pesce Francesco, nato a Gioia Tauro il 23/12/1988, avverso l'ordinanza del Tribunale del riesame di Reggio Calabria in data 28/5/2021; visti gli atti, il provvedimento impugnato e il ricorso; udita la relazione svolta dal consigliere Carlo Renoldi; letta la requisitoria scritta presentata ai sensi dell'art. 23, comma 8, d.l. 28 ottobre 2020, n. 137, con cui il Pubblico ministero, in persona del Sostituto Procuratore generale, Nicola Lettieri, ha concluso chiedendo la declaratoria di inammissibilità del ricorso ovvero, in subordine, il rigetto del medesimo. RITENUTO IN FATTO 1. Con ordinanza in data 28/5/2021, il Tribunale del riesame di Reggio Calabria ha confermato l'ordinanza emessa in data 27/1/2021 con cui il Giudice per le indagini preliminari del Tribunale di Reggio Calabria aveva disposto la custodia cautelare in carcere nei confronti di Francesco Pesce in quanto gravemente indiziato dei delitti di associazione mafiosa (capo 1) e di concorso in estorsione aggravata dal metodo mafioso e dal fine di agevolazione della omonima cosca ‚ndranghetista (capo 63). A sostegno della propria decisione, il Tribunale ha riportato il contenuto di alcune intercettazioni ambientali relative a conversazioni tra l'odierno indagato e il cugino, Antonino Pesce (classe '93), nelle quali i due discorrevano sulle modalità Penale Sent. Sez. 1   Num. 47194  Anno 2021Presidente: CASA FILIPPORelatore: RENOLDI CARLOData Udienza: 18/11/2021di realizzazione di una estorsione ai danni di Michele Arcangelo Scat4ggia, incontrato dall'indagato in data 11/8/2021, dopo che l'abboccamento era stato preannunciato alla vittima dallo stesso Antonino Pesce; e dalle quali, secondo la valutazione dei Giudici di merito, si evinceva che egli aveva beneficiato di parte dei proventi dell'estorsione, da destinare alle spese per il battesimo del figlio. Quanto, poi, all'associazione mafiosa contestata, l'ordinanza ha valorizzato, quali elementi di gravità indiziaria, oltre al fatto che Francesco Pesce aveva compiuto un reato-fine rientrante nell'attività ordinaria del sodalizio mafioso, la sua conoscenza della composizione e delle modalità operative del sodalizio, ricevendo confidenze sul coinvolgimento di un cugino latitante (Nino Pesce, classe '92) nella estorsione allo stesso Sca&r.iggia e, anzi, consigliando Antonino Pesce (classe '93) sulla necessità di adottare metodi più incisivi contro le persone offese, come si faceva un tempo, auspicando la prossima scarcerazione delle figure apicali del clan. E, ancora, che, nel corso delle cennate conversazioni, egli si mostrava a conoscenza della spartizione di somme di danaro con i Bellocco e si interrogava, nella conversazione del 10/3/2018, su chi «tiene il bastone» dopo l'arresto di Antonino Pesce (classe '92). Inoltre, in relazione alla vicenda di cui al capo 55) dell'imputazione provvisoria, da essa emergeva la sua consapevolezza del fatto estorsivo ivi contestato, così come di vicende relative a una non meglio specificata guardiania, oggetto di attività estorsiva e fonte di proventi divisi tra gli affiliati (pag. 20). Infine, nel corso di altra conversazione, egli aveva suggerito di compiere rapine o di compiere una estorsione a danni di Michele Raso per soddisfare le esigenze di liquidità del clan connesse alla necessità di corrispondere le «mesate» ai carcerati e al fallimento di un affare in materia di stupefacenti. 2. Francesco Pesce ha proposto ricorso per cassazione avverso il predetto provvedimento per mezzo del difensore di fiducia, avv. Giovanni Vecchio, deducendo tre distinti motivi di impugnazione, di seguito enunciati nei limiti strettamente necessari per la motivazione ex art. 173 disp. att. cod. proc. pen. 2.1. Con il primo motivo, il ricorso lamenta, ai sensi dell'art. 606, comma 1, lett. e), cod. proc. pen., la manifesta illogicità della motivazione in relazione agli art. 110 cod. pen. e 192, comma 2, cod. proc. pen. con riferimento al reato contestato al capo 63), recante ipotesi di tentata estorsione ai danni di Arcangelo Michele Scattar%ggia. Il Tribunale del riesame indicherebbe Francesco Pesce come concorrente in quanto beneficiario dell'estorsione, per avere esercitato delle pressioni, in realtà indimostrate, perché l'estorsione fosse realizzata e in ragione delle confidenze ricevute dal cugino, Antonino Pesce (classe '93), sul fatto che il cugino latitante, Antonino Pesce (classe '92), gli aveva chiesto di compiere una estorsione a Scattarreggia per suo conto; ma non considererebbe: che il luogo di lavoro del ricorrente, come risulterebbe dalle allegazioni difensive, avrebbe sede 2 (i r.. nella medesima via in cui Scattareggia stava lavorando all'epoca delle richieste estorsive, sicché l'incontro fra il ricorrente e la persona sarebbe stato casuale, avendo l'accertamento circa possibili dazioni di denaro dato esito negativo; che l'azione criminosa sarebbe iniziata nel novembre 2017, mentre il colloquio relativo al battesimo si collocherebbe nell'agosto 2018; che i colloqui tra i due cugini dimostrerebbero una generica condivisione di vicende familiari e non un contributo agevolatore della condotta estorsiva; che l'ottenimento di un vantaggio economico non potrebbe automaticamente tradursi nel concorso al reato, essendo necessario accertare aliunde il contributo del beneficiario alla realizzazione del fatto di reato; che non sarebbe stato dimostrato che le richieste poste nei confronti dell'imprenditore fossero illecite e poste in essere con violenza o minaccia. 2.2. Con il secondo motivo, il ricorso censura, ex art. 606, comma 1, lett. e), cod. proc. pen., la mancanza della motivazione in relazione all'aggravante di cui all'art. 416-bis.1 cod. pen. per essere stato il fatto alternativamente commesso con metodo mafioso e in favore dell'associazione. Premesso che ai fini della configurabilità della circostanza, occorrerebbe valutare sia l'idoneità del delitto ad agevolare l'attività dell'associazione mafiosa o una delle manifestazioni esterne della vita della medesima, sia che, sotto il profilo soggettivo, il fine di favorire l'associazione sia stato l'obiettivo «diretto» della condotta, il Tribunale riterrebbe, contraddittoriamente, che la condotta estorsiva sia stata finalizzata a reperire denaro per acquistare i vestiti per la cerimonia di battesimo del proprio figlio e, dunque, per uno scopo prettamente personale, non coincidente con un interesse dell'associazione. Del pari, sarebbe stata omessa la spiegazione sul come la condotta ascritta all'indagato abbia esercitato una coartazione psicologica avente i caratteri propri dell'intimidazione derivante dall'organizzazione criminale. L'aggravante del metodo mafioso, inoltre, non potrebbe ritenersi sussistente sulla scorta della vicinanza dell'agente a clan mafiosi locali, salvo legare l'aggravante al «contesto ambientale» in cui sarebbero occorsi i fatti di intimidazione . 2.3. Con il terzo motivo, il ricorso denuncia, ai sensi dell'art. 606, comma 1, lett. b), cod. proc. pen., la inosservanza o erronea applicazione dell'art. 416-bis cod. pen., con conseguente motivazione illogica in relazione alla ritenuta partecipazione all'associazione mafiosa. Il Tribunale non indicherebbe un qualsivoglia «apporto» alla vita dell'associazione indicativo di un inserimento nel sodalizio in modo stabile e consapevole, contribuendo in maniera apprezzabile al suo rafforzamento, ma uno status, ossia la conoscenza di quanto accade all'interno della cosca. Non potrebbe, invero, ritenersi sufficiente la mera «messa a disposizione» del clan, atteso che tale condotta si porrebbe in insanabile contrasto con il principio di materialità delle condotte punibili posto dall'art. 25 Cost. CONSIDERATO IN DIRITTO 3 1. Il ricorso è infondato e, pertanto, deve essere respinto. 2. In materia di misure cautelari personali, il giudizio di legittimità relativo alla verifica della sussistenza dei gravi indizi di colpevolezza ai sensi dell'art. 273 cod. proc. pen. deve avere ad oggetto la violazione di norme di legge o la mancanza o manifesta illogicità della motivazione, risultante dal testo del provvedimento impugnato, senza potersi estendere alla ricostruzione dei fatti o all'apprezzamento del giudice di merito circa l'attendibilità delle fonti e la rilevanza dei dati probatori; apprezzamento che, ove non manifestamente illogico, si sottrae a qualunque possibilità di censura nel giudizio di cassazione. Ne consegue che non è consentito dedurre profili di doglianza che, pur investendo, in apparenza, la motivazione, si risolvono, in realtà, nella richiesta di una diversa valutazione di circostanze fattuali esaminate dal giudice di merito, il quale abbia dato adeguato conto delle ragioni poste a fondamento della decisione sulla gravità del quadro indiziario attraverso una congrua motivazione degli elementi indizianti, rispondente ai canoni della logica e ai principi di diritto che devono governare l'apprezzamento delle risultanze probatorie (Sez. U, n. 11 del 22/3/2000, Audino, Rv. 215828; Sez. 4, n. 26992 del 29/5/2013, Tiana, Rv. 255460; Sez. F, n. 47748 del 11/8/2014, Contarini, Rv. 261400; Sez. 2, n. 27866 del 17/6/2019, Mazzelli, Rv. 276976). 2.1. Sotto altro profilo, va ricordato che quando il compendio indiziario sia costituito da conversazioni oggetto di intercettazione, anche ove ad esse l'indagato non abbia partecipato, gli elementi di fatto acquisiti in tale frangente costituiscono fonte di prova diretta, soggetta al generale criterio valutativo del libero convincimento, razionalmente motivato, previsto dall'art. 192 comma 1, cod. proc. pen.; e, pertanto, se il medesimo deve essere attentamente interpretato sul piano logico e valutato su quello probatorio, non è però necessario reperire gli elementi di corroborazione previsti dall'art. 192, comma 3, cod. proc. pen. (Sez. U, n. 22471 del 26/2/2015, Sebbar, Rv. 263714-01; nella giurisprudenza successiva v. Sez. 5, n. 4572 del 17/7/2015, dep. 2016, Ambroggio, Rv. 265747-01; Sez. 5, n. 48286 del 12/7/2016, Cigliola, Rv. 268414-01). Qualora, tuttavia, tali elementi abbiano natura soltanto indiziaria, essi dovranno possedere i requisiti di gravità, precisione e concordanza in conformità del disposto dell'art. 192, comma 2, cod. proc. pen. (Sez. 1, n. 37588 del 18/6/2014, Amaniera, Rv. 260842 - 01; Sez. 6, n. 8211 del 11/2/2016, Ferrante, Rv. 266509-01; Sez. 5, n. 42981 del 28/6/2016, Modica, Rv. 268042-01; Sez. 5, n. 40061 del 12/7/2019, Valorosi, Rv. 278314-02; Sez. 6, n. 5224 del 2/10/2019, dep. 2020, Acampa Mariarco, Rv. 278611-02). In ogni caso, resta inteso che in sede di legittimità è possibile prospettare una interpretazione del significato di una intercettazione diversa da quella proposta dal giudice di merito soltanto in presenza di un travisamento della prova, ovvero nel caso in cui il giudice 4 j—, di merito ne abbia indicato il contenuto in modo difforme da quello reale e sempre che la difformità risulti decisiva e incontestabile (Sez. 2, n. 38915 del 17/10/2007, Donno, Rv. 237994-01; Sez. 6, n. 11189 del 8/3/2012, Asaro, Rv. 252190-01; Sez. 5, n. 7465 del 28/11/2013, dep. 2014, Napoleoni, Rv. 259516-01; Sez. 3, n. 6722 del 21/11/2017, dep. 2018, Di Maro, Rv. 272558-01). 3. Tanto premesso in termini generali, deve osservarsi che il ragionamento indiziario articolato dai due provvedimenti di merito, appare conformarsi alla già richiamata cornice di principio. 3.1. Nel dettaglio, le ordinanze hanno sottolineato come dalle intercettazioni ambientali relative alle conversazioni tra Francesco Pesce e il cugino Antonino Pesce (classe '92) si evincesse che i due stavano discutendo sulle modalità dì realizzazione di una estorsione ai danni di Michele Arcangelo ScatGriggia; che, in data 11/8/2021, la vittima si era incontrata con l'indagato, dopo che l'abboccamento era stato ad essa preannunciato dal cugino del ricorrente; che Francesco Pesce aveva beneficiato di parte dei proventi dell'estorsione, da destinare alle spese per il battesimo del figlio. Dunque, a partire dalle menzionate intercettazioni il Collegio del riesame ha ricavato gli elementi indicativi di una piena partecipazione del ricorrente alla realizzazione del delitto, di cui egli si è avvantaggiato, attraverso il parziale conseguimento dei proventi, non realizzando un post factum rispetto a una fattispecie ormai consumata, ma inserendosi in un iter crimínís non ancora esaurito, essendo Sca&rl-ggia, secondo quanto si evince dalle conversazioni in parola, da tempo sottoposto a estorsione da parte del clan. 3.2. Con riferimento, poi, alla contestazione associativa, il Tribunale ha riferito che dal compendio intercettivo era emerso come Pesce, oltre a compiere un reato-fine rientrante nell'attività ordinaria dell'associazione, fosse a conoscenza della composizione e delle modalità operative del sodalizio, ricevendo confidenze sul coinvolgimento di un cugino latitante nella estorsione a Scatarbgia e, anzi, consigliando il suo interlocutore sulla necessità di adottare metodi più incisivi contro gli estorti, ""come si faceva un tempo"", auspicando la prossima scarcerazione delle figure apicali del clan al fine di dare rinnovato impulso alle relative attività criminali (v. conversazione in data 10/8/2018); che era a conoscenza della spartizione di somme di danaro di provenienza illecita con la cosca dei Bellocco e che, nella conversazione del 10/3/2018, si interrogava, insieme al cugino, su chi «tiene il bastone» dopo l'arresto di Antonino Pesce (classe '93); che aveva suggerito di compiere rapine o una estorsione ai danni di Michele Raso per soddisfare le esigenze di liquidità del clan connesse anche alla necessità di corrispondere le «mesate» ai carcerati e al fallimento di un affare in materia di stupefacenti. Elementi, questi, che sono stati correttamente valorizzati dal Tribunale del riesame quali circostanut indicative di una piena intraneítà al sodalizio, siccome espressive di un effettivo 5 coinvolgimento dell'indagato nelle dinamiche criminali della cosca e, in definitiva, di quel rapporto di stabile e organica compenetrazione nel sodalizio in forza del quale l'interessato «prende parte» al fenomeno associativo, rimanendo a disposizione di esso per il perseguimento dei comuni fini criminosi. E del resto, davvero non si vedrebbe, alla stregua dei comuni canoni della logica, per quale ragione un soggetto estraneo a una consorteria votata alla segretezza circa i suoi componenti e le sue attività criminali, possa essere a conoscenza, in maniera così approfondita, delle dinamiche del sodalizio, interloquendo con altri membri dell'associazione e dando consigli e indicazioni sulle condotte da tenere per lo svolgimento di iniziative chiaramente rientranti nel programma delinquenziale della cosca. 3.3. Infondata, da ultimo, deve ritenersi anche la censura relativa alla configurabilità dell'aggravante, tenuto conto, da un lato, del metodo mafioso utilizzato, attesa la partecipazione all'attività estorsiva di soggetti facenti parte, in posizione qualificata, della consorteria (cfr. Sez. 2, n. 39424 del 9/9/2019, Pagnotta, Rv. 277222-01, secondo cui ricorre l'aggravante del metodo mafioso quando l'azione incriminata sia posta in essere evocando la contiguità ad una associazione mafiosa); e, dell'altro lato, delle finalità di agevolazione del clan, cui l'estorsione era riferibile e nella cui gestione si era inserito l'odierno ricorrente. Non rilevante, in proposito, appare la circostanza che il provento fosse stato, in parte, destinato ad esigenze personali dello stesso Pesce, tenuto conto che tale profilo appartiene, all'evidenza, alla dimensione del cd. movente, ovvero agli scopi soggettivi dell'azione delittuosa, e che al contempo l'attività illecita costituiva una delle più tipiche espressioni dell'attività criminali del sodalizio mafioso. 4. Alla luce delle considerazioni che precedono, il ricorso deve essere rigettato, con condanna del ricorrente al pagamento delle spese processuali. Non comportando la presente decisione la rimessione in libertà del ricorrente, la Cancelleria provvederà agli adempimenti di cui all'art. 94, comma 1-ter, disp. att. cod. proc. pen. PER QUESTI MOTIVI Rigetta il ricorso e condanna il ricorrente al pagamento delle spese processuali. da alla Cancelleria per gli adempimenti di cui all'art. 94, comma 1-ter, disp. att. proc. pen. Così deciso il 18/11/2021 ",16384
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47193@tS.clean.pdf,"SENTENZA Sul ricorso proposto da: 1) Karaboja Alessia, nata il 15/08/1995; Avverso l'ordinanza emessa il 27/04/2021 dal Giudice per le indagini preliminari del Tribunale di Brescia; Sentita la relazione del Consigliere Alessandro Centonze; Lette le conclusioni del Sostituto procuratore generale Alessandro Cimmino, che ha chiesto l'inammissibilità del ricorso; Penale Sent. Sez. 1   Num. 47193  Anno 2021Presidente: CASA FILIPPORelatore: CENTONZE ALESSANDROData Udienza: 18/11/2021RITENUTO IN FATTO 1. Con ordinanza emessa il 27/04/2021 il Giudice delle indagini preliminari del Tribunale di Brescia, pronunciandosi de plano, dichiarava inammissibile l'istanza presentata da Alessia Karaboja, finalizzata a ottenere la declaratoria di inefficacia dell'ordine di carcerazione emesso nei suoi confronti dalla Procura della Repubblica presso il Tribunale di Brescia il 19/04/2021. La declaratoria di inammissibilità veniva adottata dal Giudice dell'esecuzione bresciano sull'assunto che gli arresti domiciliari ordinari che erano stati concessi ad Alessia Karaboja il 06/04/2021 non potevano essere equiparati a quelli speciali, disciplinati dall'art. 89 d.P.R. 9 ottobre 1990, n. 309, che erano stati invocati dalla condannata, in ragione dell'eterogeneità dei presupposti applicativi delle misure controverse. 2. Avverso questa ordinanza Alessia Karaboja, a mezzo dell'avvocato Patrizia Scalvi, ricorreva per cassazione, deducendo due motivi di ricorso. Con il primo motivo di ricorso si deducevano violazione di legge e vizio di motivazione del provvedimento impugnato, conseguenti al fatto che la decisione in esame era stata adottata de plano, senza la fissazione dell'udienza in camera di consiglio, al di fuori delle ipotesi previste dall'art. 666, comma 2, cod. proc. pen., essendo il tema censorio sollevato dalla condannata, all'evidenza, tutt'altro che incontroverso. Con il secondo motivo di ricorso si deducevano violazione di legge e vizio di motivazione del provvedimento impugnato, conseguenti al fatto che la decisione in esame risultava sprovvista di un percorso argomentativo che desse esaustivamente conto delle ragioni che non consentivano l'equiparazione tra gli arresti domiciliari ordinari che erano stati concessi ad Alessia Karaboja e quelli speciali, disciplinati dall'art. 89 T.U. stup., che erano stati invocati nell'interesse della condannata, non costituendo un argomento dirimente quello dell'eterogeneità dei presupposti delle misure delle quali si controverte. Le considerazioni esposte imponevano l'annullamento dell'ordinanza impugnata. CONSIDERATO IN DIRITTO 1. Il ricorso proposto da Alessia Karaboja è fondato in accoglimento del primo motivo di ricorso, nel quale deve ritenersi assorbita la residua censura difensiva. 2 2. Occorre premettere che il modello procedimentale prefigurato per il processo penale di esecuzione è delineato dall'art. 666 cod. proc. pen., che prevede la celebrazione di un'udienza in camera di consiglio con la partecipazione delle parti, per dare modo alle stesse di interloquire, in contraddittorio, davanti al giudice. Tuttavia, è prevista una deroga alla regola generale, con la possibilità di un epilogo decisorio anticipato dell'incidente dì esecuzione, rilevante in termini d'inammissibilità, ai sensi dell'art. 666, comma 2, cod. proc. pen., mediante l'emissione di un decreto reso con procedura de plano, in assenza di contraddittorio, quando l'istanza «costituisce mera riproposizione di una richiesta già rigettata [...]» ovvero sia «manifestamente infondata per difetto delle condizioni di legge [...1». Ne discende che il provvedimento adottato dal giudice dell'esecuzione de plano, senza fissazione dell'udienza in camera di consiglio, fuori dai casi espressamente previsti dall'art. 666, comma 2, cod. proc. pen., è affetto da nullità di ordine generale e assoluta, rilevabile d'ufficio in ogni stato e grado del procedimento, ai sensi degli artt. 178 e 179 cod. proc. pen. 2. Tanto premesso, deve osservarsi che costituisce un dato processuale incontroverso quello secondo cui la declaratoria di inammissibilità dell'incidente di esecuzione presentato da Alessia Karaboja veniva pronunciata dal Giudice delle indagini preliminari del Tribunale di Brescia de plano, senza la fissazione dell'udienza in camera di consiglio, al di fuori delle ipotesi previste dall'art. 666, comma 2, cod. proc. pen., non potendo ritenersi ictu ()cui/ incontroversa la questione sollevata dal difensore della condannata, relativa all'equiparazione tra gli arresti domiciliari ordinari che le erano stati concessi il 06/04/2021 e quelli speciali, disciplinati dall'art. 89 T.U. stup. Il percorso processuale seguito dal Giudice dell'esecuzione bresciano, quindi, appare in contrasto con il modello procedimentale descritto nel paragrafo precedente, nel rispetto del quale il decreto di inammissibilità per manifesta infondatezza può essere emesso de plano, ai sensi dell'art. 666, comma 2, cod. proc. pen., solo quando l'istanza manchi dei requisiti affermati dalla legge e la presa di atto di tale mancanza non richieda accertamenti di tipo cognitivo né valutazioni discrezionali, come affermato da questa Corte, in un illuminante arresto giurisprudenziale, secondo cui «il decreto di inammissibilità per manifesta infondatezza può essere emesso ""de plano"", ai sensi dell'art. 666, comma 2, cod. proc. pen., soltanto qualora l'istanza manchi dei requisiti posti direttamente dalla legge e la presa d'atto di tale mancanza non richieda 3 accertamenti di tipo cognitivo né valutazioni discrezionali» (Sez. 1, n. 32279 del 29/03/2018, Focoso, Rv. 273714-01). Pertanto, nel caso di specie, si è verificata una nullità assoluta, rilevante ai sensi degli artt. 178 e 179 cod. proc. pen., attinente all'instaurazione del contraddittorio tra le parti processuali, che determina la nullità del giudizio e del provvedimento oggetto d'impugnazione. 4. Resta assorbita nel motivo di accoglimento la residua doglianza, relativa all'asserita impossibilità di equiparare gli arresti domiciliari ordinari che erano stati concessi ad Alessia Karaboja e quelli speciali, disciplinati dall'art. 89 T.U. stup., il cui vaglio postula la corretta instaurazione del contraddittorio tra le parti processuali, che, per le ragioni esposte nel paragrafo precedente, deve essere esclusa. 5. Per queste ragioni, l'ordinanza impugnata deve essere annullata con rinvio al Giudice delle indagini preliminari del Tribunale di Brescia, affinché provveda a un nuovo giudizio, conformandosi ai principi di diritto che si sono enunciati. P.Q.M. Annulla l'ordinanza impugnata con rinvio per nuovo giudizio al G.I.P. del Tribunale di Brescia. Così deciso il 18/11/2021. ",6691
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47189@tS.clean.pdf,"SENTENZA sul ricorso proposto da: VITALE LEONARDO nato a PARTINICO il 19/09/1986 avverso l'ordinanza del 01/04/2021 del TRIB. SORVEGLIANZA di ROMA udita la relazione svolta dal Consigliere ANTONIO CAIRO; lette/sentite le conclusioni del PG ( 7-) Penale Sent. Sez. 1   Num. 47189  Anno 2021Presidente: CASA FILIPPORelatore: CAIRO ANTONIOData Udienza: 18/11/2021Letta la requisitoria del sosituto procuratore generale della Repubblica presso questa Suprema Corte di cassazione che ha concluso per il rigetto del ricorso. RITENUTO IN FATTO 1. Leonardo Vitale impugnava innanzi al Magistrato di sorveglianza di Viterbo il provvedimento con cui l'Amministrazione penitenziaria non gli aveva consentito di effettuare un video-colloquio con i familiari residenti in Germania. Si era richiesto di sostituire il colloquio visivo in presenza, con quello a distanza, tramite un video-collegamento, che si sarebbe realizzato autorizzando l'accesso dei familiari aventi diritto presso il Consolato italiano a Colonia. Il Magistrato di sorveglianza rigettava l'istanza, con ordinanza in data 7 maggio 2020, osservando che la particolare modalità di fruizione del colloquio richiesta non era prevista dalla legge né per i detenuti in regime ordinario, né per quelli in regime speciale di cui all'art. 41-bis L. 26 luglio 1975, n. 354. Ha poi precisato che risulta emanata una circolare in data 27 marzo 2020 che ha concesso in via straordinaria un colloquio telefonico aggiuntivo a quello ordinario, spettante ai ristretti in regime detentivo speciale, per sentire i familiari aventi diritto. Il detenuto ha impugnato l'ordinanza innanzi al Tribunale di sorveglianza di Roma che ha respinto il reclamo. L'anzidetto Tribunale ha osservato che, pur essendo in evoluzione il quadro giurisprudenziale della stessa Corte di cassazione e della giurisprudenza di merito, non sussistevano le condizioni per autorizzare l'invocato colloquio, attraverso la modalità del collegamento a distanza. Le aperture giurisprudenziali si legavano alla possibilità di fruire degli stessi locali interni agli Istituti penitenziari o delle caserme dei Carabinieri, vicine ai luoghi di residenza dei familiari. Detti siti erano luoghi sicuri e sufficientemente vigilati, al cui interno appariva senza dubbio possibile aprire collegamenti per la video-conferenza, secondo modalità idonee ad assicurare il rispetto delle cautele di cui all'art. 41-bis L. 26 luglio 1975, n. 354. Sulla scorta di premesse siffatte il Tribunale di sorveglianza ha escluso che potesse essere equiparata la situazione in essere a quella descritta o che il collegamento potesse avvenire, attraverso il telefono della moglie di Vitale, anche indicato come mezzo attuativo e, per altro verso, ha ritenuto che i locali del Consolato all'estero non garantissero sul rispetto delle cautele imposte dall'art. 41-bis Ord. pen. Da un lato, invero, si trattava di siti fuori dal 2 territorio nazionale su cui il Dipartimento dell'Amministrazione penitenziaria e l'Amministrazione stessa non avevano alcun potere e, dall'altro, si creava una situazione difficilmente controllabile non disponendo ivi l'anzidetta Amministrazione di personale attrezzato e preparato alle attività di controllo e vigilanza richieste durante il colloquio. 2. Avverso il provvedimento indicato ricorre per cassazione Vitale Leonardo, con il ministero dell'avvocato Vianello Accorretti e deduce la violazione ed erronea applicazione degli artt. 1, 15, 18 e 28 dell'Ord. pen e dell'art. 8 Cedu, oltre che il vizio di motivazione. Il ragionamento seguito dal Tribunale di sorveglianza non sarebbe stato condivisibile, poiché il detenuto era già autorizzato a intrattenere colloqui telefonici con la moglie e la figlia dal Consolato di Colonia. Ciò determinava che lo stesso Consolato era un luogo considerato idoneo a soddisfare le esigenze e le situazioni con problematiche di sicurezza. I colloqui erano registrati e il Dap manteneva, dunque, il controllo su tale forma di contatto. L'errore di valutazione era palese. Da un lato non si permetteva, così ragionando, alla figlia minore di età di avere contatti adeguati con il genitore e, dall'altro, si sarebbe potuta assicurare l'attività di controllo registrando il video-colloquio con l'applicativo Skype for business. Non si era, d'altro canto, tenuto presente il percorso evolutivo giurisprudenziale e il sacrificio che si sarebbe imposto al detenuto, connotato da una pura aggiunta di afflizione. CONSIDERATO IN DIRITTO 1. Il ricorso è infondato e, pertanto, deve essere respinto. 2. Un consolidato orientamento giurisprudenziale qualifica i colloqui visivi come un fondamentale diritto del detenuto, in quanto volto a favorire lo svolgimento della vita familiare e il mantenimento di relazioni con i più stretti congiunti, riconosciuto da numerose disposizioni dell'ordinamento penitenziario, quale l'art. 28 L. 26 luglio 1975, n. 354, secondo cui «particolare cura è dedicata a mantenere, migliorare, o ristabilire le relazioni dei detenuti e degli internati con le famiglie»; l'art. 18, comma 3, che riconosce «particolare favore (...) ai colloqui con i familiari»; l'art. 1, comma 6, e 15 Ord. peri. (i quali collocano i colloqui nella fase del trattamento, attribuendo loro rilevanza anche ai fini dell'attività di recupero e rieducazione del condannato); gli artt. 61, comma 1, lett. a) e 73, comma 3, d.p.r. 30 giugno 2000, n. 230, che contemplano il mantenimento del diritto ai colloqui con i familiari anche in caso di sottoposizione del detenuto alla sanzione 3 disciplinare dell'isolamento, con esclusione dalle attività in comune (cfr. Sez. 1, n. 7654 del 12/12/2014, dep. 2015, Trigila, in motivazione; Sez. 1, n. 47326 del 29/11/2011, Panaro, Rv. 251419; Sez. 1, n. 33032 del 18/4/2011, Solazzo, Rv. 250819; Sez. 1, n. 27344 del 28/5/2003, Emmanuello, Rv. 225011; Sez. 1, n. 22573 del 15/5/2002, Valenti, Rv. 221623; Sez. 1, n. 21291 del 3/5/2002, Floridia, Rv. 221688). Si tratta di un diritto che presenta un rilievo costituzionale (cfr. gli artt. 29, 30 e 31 Cost. posti a tutela della famiglia e dei suoi componenti) e convenzionale (art. 8, Convenzione europea dei diritti dell'uomo: «ogni persona ha diritto al rispetto della sua vita privata e familiare...», sicché le limitazioni all'esercizio di tale diritto devono essere previste dalla legge e devono essere giustificate da esigenze di pubblica sicurezza, di ordine pubblico e prevenzione dei reati, di protezione della salute, dei diritti e delle libertà altrui). Consegue che il diritto ai colloqui è pacificamente riconosciuto anche ai ristretti sottoposti al regime differenziato dell'art. 41-bis Ord. pen., ai quali, pure, si applicano disposizioni restrittive in relazione al numero dei colloqui e alle relative modalità di svolgimento, senza che però possa impedirsi al detenuto di accedervi. Così, l'art. 41-bis Ord. pen. prevede, al comma 2-quater, lett. b), che esso sia svolto in locali attrezzati in modo da impedire il passaggio di oggetti e che, in caso di mancata effettuazione di colloqui personali, possa essere autorizzato, con provvedimento motivato del direttore dell'istituto, solo dopo i primi sei mesi di applicazione, un colloquio telefonico mensile con i familiari e conviventi della durata massima di 10 minuti sottoposto, comunque, a registrazione. Dunque, come per i detenuti ordinari, anche per quelli sottoposti al regime differenziato, la legge penitenziaria e il relativo regolamento di esecuzione stabiliscono che i contatti con i familiari si realizzino secondo due modalità fondamentali: in presenza degli interlocutori o con il mezzo del telefono. 3. Tuttavia, l'evoluzione tecnologica ha reso possibili nuove forme di comunicazione a distanza, consentendo, per quanto qui di interesse, il ricorso a modalità di collegamento audio e video.  che consentono di riprodurre, accanto alla voce dei conversanti, anche la loro immagine (cd. videochiamate). La presenza è da remoto. Di fronte a tali novità tecnologiche, la giurisprudenza, anche di legittimità, ha assunto posizioni non univoche, talvolta ammettendo anche per i detenuti sottoposti al regime differenziato i colloqui visivi con i familiari mediante forme di comunicazione a distanza (Sez. 1, n. 7654 del 12/12/2014, 4 dep. 2015, Trigila, Rv. 262417), talaltra accedendo alla soluzione negativa, in ragione della mancanza di un'espressa disciplina normativa che individua i presupposti della comunicazione a distanza e che detta una specifica regolamentazione delle modalità esecutive e delle relative coperture di spesa (Sez. 1, n. 16557 del 22/3/2019, CC Sassari, Rv. 275669). Secondo la stessa Amministrazione penitenziaria le forme di comunicazione a distanza devono essere, comunque, ricondotte nell'alveo dei «colloqui visivi», dei quali condividono qualificazione giuridica e modalità esecutive, secondo quanto stabilito, per i detenuti inseriti nel circuito della cd. media sicurezza, dalla circolare DAP del 29 gennaio 2019, n. 0031246U, che ha emanato linee-guida, rivolte a tutte le direzioni degli istituti penitenziari, con un manuale tecnico-operativo per agevolare la procedura telematica di video-chiamata tramite la piattaforma Skype for business. Ne consegue che, per i detenuti sottoposti al regime ordinario, la relativa disciplina - per quanto riguarda l'individuazione degli organi competenti all'autorizzazione, il numero e la durata dei collegamenti audio-visivi, nonché le modalità di controllo-è stata individuata in quella dettata dagli artt. 18 Ord. pen. e 37 d.P.R. 30 giugno 2000, n. 230 (cd. regolamento di esecuzione dell'ordinamento penitenziario). La possibilità di consentire il ricorso, da parte dei detenuti, a questa particolare forma di comunicazione è stata giustificata dall'Amministrazione penitenziaria con l'esigenza di «facilitare le relazioni familiari nelle strutture penitenziarie». E', infatti, noto che non di rado i congiunti del detenuto si trovino nella impossibilità di effettuare i colloqui, in ragione della distanza del luogo di restrizione; sicché comunicazione siffatta è stata individuata, dalla stessa Amministrazione, come uno strumento innovativo e idoneo a garantire l'effettività del diritto in questione. Un'esigenza che il decreto legge 10 maggio 2020, n. 29, dettato per la gestione della cd. emergenza Covid-19, ha inteso parimenti perseguire attraverso la previsione della possibilità per i condannati, gli internati e gli imputati di svolgere ""a distanza"" i colloqui con i congiunti (o con gli altri soggetti cui hanno diritto), mediante, ove possibile, apparecchiature e collegamenti di cui dispone l'Amministrazione penitenziaria e minorile ovvero mediante corrispondenza telefonica, autorizzabile oltre i limiti dell'art. 39, comma 2, Reg. esec. e dell'art. 19, comma 1, d. Igs. 2 ottobre 2018, n. 121. Una disciplina che, seppur temporalmente circoscritta, non distingue tra i detenuti cui è riferibile e che, dunque, ben potrebbe essere ritenuta applicabile anche al caso di coloro che siano assoggettati al regime penitenziario differenziato. 5 Le considerazioni che precedono, segnalano, perciò, da un lato, l'esistenza di un diritto alla realizzazione del colloquio e, dall'altro lato, si inseriscono nel contesto di una disciplina, certamente più restrittiva, disegnata per i detenuti sottoposti al regime differenziato, che la giurisprudenza costituzionale ha ritenuto compatibile con la Carta fondamentale, nei limiti in cui le deroghe al regime ordinario siano strettamente connesse a esigenze di ordine e di sicurezza non altrimenti gestibili (v. Corte cost., 5 dicembre 1997, n. 376). Diversamente, le misure derogatorie del regime ordinario acquisterebbero un significato puramente afflittivo e non riconducibile alla funzione attribuita dalla legge al provvedimento ministeriale (così Corte cost., 14 ottobre 1996, n. 351 e, più recentemente, Corte cost., 5 maggio 2020, n. 97). Anche la giurisprudenza di legittimità ha affermato che «quella della congruità tra misura e scopo costituisce una declinazione del principio di proporzione, rispetto al quale la stessa giurisprudenza della Corte europea dei diritti dell'uomo richiede che le misure incidenti sulle libertà, riconosciute dalla Convenzione europea dei diritti dell'uomo debbano, per poter essere considerate legittime, perseguire un fine legittimo; essere idonee rispetto all'obiettivo di tutela; risultare necessarie, non potendo essere disposte misure maggiormente restrittive e non idonee al conseguimento dello scopo; non realizzare un sacrificio eccessivo del diritto compresso» (Sez. 1, n. 43436 del 29/5/2019, Gallucci, non massimata). 4. Nel caso di specie, si trattava di bilanciare i principi anzidetti e le esigenze connesse a mantenere un sereno rapporto genitoriale con il minore oltre che una relazione familiare improntata, nei limiti del possibile, ad un modello di normalità e parimenti a contemperare finalità siffatta con quella di tutela dell'ordine e della sicurezza pubblica. Il Tribunale di sorveglianza ha spiegato, con motivazione immune da censure, le ragioni per le quali non sarebbe stato possibile assentire una forma di colloquio da attuare attraverso un video-collegamento, nei confronti di un detenuto in regime di cui all'ad 41-bis L. 26 luglio 1975, n. 354 . Il contatto si sarebbe, invero, dovuto realizzare avvalendosi di una strumentazione tecnica e di un programma software che avrebbe, all'evidenza, messo in comunicazione e reciproca visione la sede penitenziaria e il territorio straniero ove è allocato, appunto, il Consolato, da cui i familiari di Vitale intendevano presenziare. Trattandosi di video-colloquio, da realizzare sostanzialmente con una sede all'estero, ciò avrebbe imposto un'organizzazione preliminare e preventiva del collegamento stesso che non poteva competere di fatto alla 6 magistratura di sorveglianza. Sarebbe stata necessaria, invero, una preliminare attività di pianificazione e di controllo del sito e dei soggetti che prendevano parte al contatto, facendo affidamento sulla collaborazione del personale dislocato nella sede consolare estera, senza che vi fosse una reale e specifica normativa di regolamentazione. D'altro canto, gli operatori chiamati a intervenire sarebbero dovuti essere destinatari di una attività di formazione e istruzione di cui allo stato non disponevano. Solo così si sarebbero garantite le formalità e gli adempimenti necessari e preliminari all'apertura del colloquio stesso. Anche l'azione di vigilanza durante l'espletamento e quella di registrazione avrebbe dovuto permettere una integrale ripresa e visibilità dei soggetti ammessi all'interlocuzione, evitando che essi, da un lato, potessero uscire dal cono di ripresa del sistema video e, dall'altro, potessero porre in essere forme gestuali di comunicazione, non altrimenti decifrabili. Pertanto, allo stato e al momento della decisione, il Tribunale con una motivazione immune da censure, ha ritenuto che la scelta di non procedere a colloquio in presenza non si potesse surrogare, ipso facto, con quella del diritto all'attivazione di colloqui da remoto, da eseguire in parte attraverso un collegamento all'estero, richiedendo quella tipologia di contatto ""virtuale"", una serie di verifiche e approfondimenti, tali da salvaguardare pienamente la finalità ulteriore del tipo di restrizione, finalità connessa alla tutela delle esigenze sottese alla sicurezza interna ed esterna e a quelle d'ordine pubblico, strettamente collegate alla pericolosità sociale del detenuto. Deve, dunque, escludersi che si possa autorizzare un video collegamento da eseguire in parte all'estero, sia pur presso una sede consolare, senza aver assicurato in via preventiva ogni esigenza connessa al contenimento di pericolosità sociale del ristretto in regime di cui all'art. 41-bis L. 26 luglio 1975, n. 354. Né vale il richiamo alla già intervenuta attività di autorizzazione a effettuare dal Consolato a Colonia le telefonate con il detenuto. E' di tutta evidenza, invero, che la corrispondenza telefonica e il colloquio visivo abbiano natura diversa e siano, strutturalmente, modalità d'incontro che richiedono differenti tutele e forme di controllo, in funzione del tipo di comunicazione che si attua attraverso gli stessi e nella logica di una salvaguardia del regime di cui all'art.41-bis Ord. pen., non interessando il colloquio telefonico la ripresa di immagini e di possibile gestualità fisica che, al contrario, può caratterizzare il contatto a distanza di tipo visivo. 7 La motivazione resa sul punto, allo stato, è da considerare immune dai rilievi mossi e tendenzialmente giustificata dalla particolarità dei controlli che il colloquio visivo invocato avrebbe richiesto. Il ricorso va respinto. Segue la condanna del ricorrente al pagamento delle spese processuali. P.Q.M. Rigetta il ricorso e condanna il ricorrente al pagamento delle spese processuali. Così deciso in data 18 novembre 2021 ",16915
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47186@tS.clean.pdf,"SENTENZA sul ricorso proposto da: Ministero della Giustizia, Dipartimento dell'Amministrazione penitenziaria nel procedimento nei confronti di- Torcasio Vincenzo, nato a Lamezia Terme il 23/2/1980, avverso l'ordinanza del Tribunale di sorveglianza di L'Aquila in data 13/4/2021; visti gli atti, il provvedimento impugnato e il ricorso; udita la relazione svolta dal consigliere Carlo Renoldi; letta la requisitoria del Pubblico ministero, in persona del Sostituto Procuratore generale Ettore Pedicini, che ha concluso chiedendo l'accoglimento del ricorso. RITENUTO IN FATTO 1. Con ordinanza in data 24/9/2020, il Magistrato di sorveglianza di L'Aquila ha accolto il reclamo presentato, ex artt. 35-bis e 69, legge 26 luglio 1975, n. 354 (Ord. pen.), nell'interesse di Vincenzo Torcasio, sottoposto al regime previsto dall'art. 41-bis Ord. pen., il quale aveva lamentato che l'interpretazione, accolta dalla Direzione del carcere, della circolare del Dipartimento dell'Amministrazione penitenziaria n. 3676/6126 del 2 ottobre 2017 - avente ad oggetto l'organizzazione del circuito detentivo speciale - lo privava della facoltà di Penale Sent. Sez. 1   Num. 47186  Anno 2021Presidente: CASA FILIPPORelatore: RENOLDI CARLOData Udienza: 18/11/2021consegnare alla figlia minore di 12 anni e con la quale svolgeva un colloquio senza vetro divisorio, piccoli giocattoli o dolciumi, così ledendo il suo diritto al mantenimento di una relazione familiare il più possibile simile alla normale quotidianità, sancito dagli artt. 30 Cost., 8 CEDU, 15 Ord. pen. Il primo Giudice ha così disposto che la direzione dell'istituto penitenziario emanasse un nuovo ordine di servizio con il quale, disapplicate le disposizioni incompatibili, consentire al detenuto di acquistare al sopravvitto generi, dolci o giocattoli, da donare personalmente alla figlia durante il colloquio, disponendo che i beni acquistati rimanessero in magazzino fino al momento della loro consegna al detenuto, da parte della Polizia penitenziaria, all'inizio del colloquio. 1.1. Con successiva ordinanza in data 13/4/2021, il Tribunale di sorveglianza di L'Aquila ha rigettato il reclamo avverso il suddetto provvedimento con cui il Ministero della Giustizia e il Dipartimento dell'Amministrazione penitenziaria avevano censurato la decisione in quanto il relativo divieto doveva ritenersi del tutto conforme alle finalità di controllo proprie del regime di cui all'art. 41-bis Ord. pen. e in quanto, nella relativa previsione, non poteva ravvisarsi la lesione di alcun diritto soggettivo essendo importante, ai fini della cura degli affetti familiari, conoscere la provenienza del dono anche se materialmente consegnato dalla polizia penitenziaria. Secondo il Collegio, infatti, nessun rischio potrebbe derivare da tale modalità di consegna di una piccola regalia. Ai sensi degli artt. 7 e 16 della circolare DAP del 2 ottobre 2017, richiamata dallo stesso reclamante, è previsto, infatti, l'acquisto di generi al sopravvitto da parte dei detenuti al fine di consegnarli ai congiunti: beni che devono essere trattenuti in magazzino fino alla consegna a cura del personale penitenziario all'esito del colloquio. Nel caso in esame si è ritenuto che la consegna al detenuto dei beni immediatamente prima dell'incontro al fine di consentire che gli stessi siano direttamente porti dal padre alla bambina non potesse pregiudicare le esigenze di sicurezza proprie del regime differenziato, non potendo gli stessi essere preventivamente manipolati. 2. Il Ministero della giustizia e il Dipartimento dell'Amministrazione penitenziaria hanno proposto ricorso per cassazione avverso il predetto provvedimento, per mezzo dell'Avvocatura dello Stato, deducendo con un unico motivo di impugnazione, di seguito enunciato nei limiti strettamente necessari per la motivazione ex art. 173 disp. att. cod. proc. pen., la inosservanza o erronea applicazione degli artt. 35-bis e 41-bis Ord. pen. Non vi sarebbe stata, nel caso di specie, alcuna inosservanza di disposizioni dell'ordinamento penitenziario o del regolamento di attuazione, né gravi pregiudizi sarebbero stati recati all'esercizio di un diritto soggettivo del detenuto. Infatti, l'art 41-bis, comma 2-quater, lett. b), Ord. pen. prevede espressamente che i colloqui debbano svolgersi in modo tale da impedire il passaggio di oggetti; disposizione ribadita dalla circolare D.A.P. del 2 2 ottobre 2017 che ha ad oggetto l'organizzazione del circuito penitenziario concernente il regime differenziato di cui all'art. 41-bis Ord. pen. Dunque, pur essendo i colloqui visivi con i familiari riconducibili a una posizione soggettiva fondamentale del detenuto, le modalità del suo concreto esercizio sarebbero regolate dalla legge e da disposizioni di circolare rientranti nell'ambito della legittima potestà organizzatoria dell'Amministrazione penitenziaria, nel caso di specie esercitata in maniera corretta, riconoscendo la necessaria prevalenza delle esigenze di controllo imposte dal regime differenziato rispetto a quelle proprie del colloquio. 3. In data 7/10/2021 è pervenuta in Cancelleria la requisitoria scritta del Procuratore generale presso questa Corte, con la quale è stato chiesto l'accoglimento del ricorso. CONSIDERATO IN DIRITTO 1. Il ricorso è infondato e, pertanto, deve essere respinto. 2. L'art. 41-bis, comma 2-quater, lett. b), Ord. pen. stabilisce che la sospensione delle regole ordinarie del trattamento prevede «la determinazione dei colloqui nel numero di uno al mese da svolgersi ad intervalli di tempo regolari ed in locali attrezzati in modo da impedire il passaggio di oggetti». Questa disposizione, sul piano operativo, è stata sempre declinata, da parte delle circolari del DAP, nel senso che nei locali adibiti ai colloqui dovessero essere allestiti dei ""vetri divisori"", consentendo ai detenuti di comunicare con i loro interlocutori attraverso un dispositivo elettronico (interfono et similia). E quale ulteriore elemento di cautela, volto a impedire forme di indebita comunicazione, è stato da sempre stabilito l'obbligo di videoregistrazione del colloquio. Tali disposizioni ordinarie sono state, con il tempo, derogate con riferimento ai colloqui tra i detenuti e due specifiche categorie di soggetti: i difensori e i figli infrasedicenni dei detenuti (categoria che è stata, poi, estesa dapprima ai nipoti ex filio, e successivamente circoscritta ai soli minori infradodicenni). Per costoro, infatti, il colloquio viene effettuato senza vetro divisorio, secondo previsioni di circolare ormai consolidate (v. per i minori l'art. 16 e per i difensori l'art. 16.3 della circolare del DAP 2/10/2017). Nondimeno, rimane, per tutte le categorie di colloquianti il divieto di passaggio diretto di oggetti, sull'ovvio presupposto che esso, in astratto, possa consentire di scambiare informazioni tra l'interno e l'esterno del carcere, con evidente frustrazione degli scopi cui il regime differenziato è finalizzato. 3 L'Amministrazione penitenziaria, peraltro, si è fatta carico dell'esigenza di preservare le relazioni familiari, in specie nei confronti di minori che si trovano in una fase delicata di formazione della loro personalità, la quale potrebbe essere incisa negativamente dalla condizione detentiva del genitore e dalla connessa difficoltà di intrattenere un rapporto con quest'ultimo; una esigenza che trova una specifica copertura costituzionale e convenzionale negli artt. 30 Cost. e 8 CEDU e che ha pieno riconoscimento anche nell'art. 15 Ord. pen. e che, dunque, viene considerata come «proiezione» di diritti fondamentali del minore e del detenuto (v. in argomento Sez. 1, n. 54117 del 14/6/2017, Costa, in motivazione). A tal fine, il penultimo comma dell'art. 7 della circolare già richiamata prevede la possibilità, per il detenuto, di acquistare al cd. sopravvitto «generi, dolci e giocattoli» da destinare ai figli e ai familiari, i quali «saranno trattenuti al magazzino fino alla consegna, che verrà effettuata dal personale preposto a conclusione del colloquio visivo o per invio tramite pacco alla famiglia». Detta previsione è stata, nondimeno, ritenuta in contrasto, da parte del Magistrato e del Tribunale di sorveglianza abruzzesi, con le esigenze di armonico sviluppo della personalità della minore e delle relazioni familiari, di chiara ascendenza costituzionale, sul presupposto che la consegna diretta dell'oggetto da parte del genitore potesse assumere un significato ben più pregnante, sul piano affettivo, di quella effettuata dal personale penitenziario. 3. Tale apprezzamento, che opera un bilanciamento in concreto tra le esigenze di sicurezza immanenti al regime differenziato e quelle della minore e delle relazioni familiari, parrebbe essere precluso dalla valutazione compiuta, in astratto, dal legislatore, il quale, come già osservato, sembra invece non consentire, senza alcuna eccezione, la consegna di oggetti da parte del detenuto sottoposto al regime differenziale di cui all'art. 41-bis Ord. pen. Detta previsione normativa deve essere, nondimeno, collocata nell'ampio e articolato tessuto giurisprudenziale costituzionale che ha da sempre evidenziato la necessità che le limitazioni al regime penitenziario ordinario previste da tale disposizione debbano essere «congrue» rispetto allo scopo che esse perseguono (cfr. le sentenze della Corte cost., n. 149 del 2018, n. 351 del 1996 e n. 349 del 1993); di tal che, per rimanere al caso di specie, detta limitazione non si giustificherebbe quando la consegna dell'oggetto potesse essere effettuata con modalità assolutamente idonee a preservare le evidenziate e indispensabili esigenze di sicurezza (ad es. con la consegna dell'oggetto in confezione sigillata, magari messo a disposizione del detenuto, da parte del personale, solo pochi istanti prima, mentre sia stato nel frattempo garantito un ininterrotto controllo visivo o comunque con modalità che non consentano, per la vigilanza attuata o per le caratteristiche del bene, una qualunque forma di manipolazione). Ciò anche 4 Il Presidente ip p Casa alla luce del principio secondo cui il decremento di tutela di un diritto fondamentale - quale è indubitabilmente sia quello connesso all'ordinario sviluppo del minore, sia quello di svolgimento delle relazioni familiari in forme il più possibile normali ex artt. 30 Cost., 8 CEDU, 15 Ord. pen. - è illegittimo se a esso non fa riscontro un corrispondente incremento di tutela di altro interesse di pari rango (così Corte cost., n. 143 del 2013) che possa essere diversamente protetto. 4. Nel caso di specie, invero, tali valutazioni, che richiedono un accertamento in fatto, risultano essere stata compiute dal Giudice di merito, il quale ha affermato che le ragioni di sicurezza «si ritengono sufficientemente garantite dalle modalità di svolgimento del colloquio visivo sottoposto a videoregistrazione e dalla custodia dei generi acquistati al sopravvitto nel magazzino sino al momento del colloquio, senza possibilità, dunque, per l'interessato di entrarvi in contatto in alcun modo e di poterli, dunque, previamente manipolare». E ancora che «il detenuto viene perquisito prima del colloquio e può portare con sé solo fazzolettini di carta e una bottiglia di acqua senza etichetta, senza quindi penne o altri strumenti con cui manipolare gli oggetti che consegna al minore, e la vigilanza della telecamera che registra l'intero colloquio con ascolto da parte dell'operatore garantisce la possibilità di intervento in caso di sospetto». Ne consegue che dinnanzi all'accertamento, di natura fattuale, della impossibilità che la consegna dei menzionati oggetti, attuata in un contesto di assoluto controllo da parte dell'Amministrazione penitenziaria, possa determinare alcuna situazione di rischio rispetto alle esigenze proprie del regime differenziato (e segnatamente la strumentalizzazione del colloquio per realizzare, attraverso il minore, forme di indebita comunicazione con il sodalizio criminale di provenienza), deve concludersi per la legittimità della decisione adottata dai Giudici di merito e, per converso, per l'infondatezza delle censure dell'Amministrazione ricorrente. 5. Alla luce delle considerazioni che precedono, il ricorso deve essere rigettato. La natura pubblica della parte ricorrente osta alla condanna alle spese processuali, in deroga agli ordinari principi in materia di soccombenza (Sez. U, n. 3775 del 21/12/2017, dep. 2018, Tuttolomondo, Rv. 271650 - 01). PER QUESTI MOTIVI Rigetta il ricorso. Così deciso in data 18/11/2021 Il Co sig iere estensore a rYoj&enoldi ",12541
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47181@tS.clean.pdf,"SENTENZA sul ricorso proposto da: RIBISI FRANCESCO nato a AGRIGENTO il 26/05/1982 avverso l'ordinanza del 11/02/2021 del TRIB. SORVEGLIANZA di SASSARI udita la relazione svolta dal Consigliere ANTONIO CAIRO; lette/~it-e le conclusioni del PG knc., ct 1 Aé.'‚ Penale Sent. Sez. 1   Num. 47181  Anno 2021Presidente: CASA FILIPPORelatore: CAIRO ANTONIOData Udienza: 18/11/2021RITENUTO IN FATTO 1. Il Tribunale di sorveglianza di Sassari, con ordinanza in data 11 febbraio 2021, rigettava il reclamo proposto dall'Amministrazione penitenziaria avverso l'ordinanza del Magistrato di sorveglianza di Sassari, in data 26 maggio 2020, che aveva accolto la richiesta di Francesco Ribisi, detenuto in regime di cui all'art. 41- bis L. 26 luglio 1975, n. 354 (d'ora in avanti anche Ord. pen.), e aveva ordinato alla Direzione dell'istituto di pena di Bancali di permettergli l'acquisto degli stessi generi alimentari previsti per i detenuti comuni tramite il modello 72. Il Tribunale riteneva che le limitazioni riferite alla lista degli alimenti acquistabili, di cui al modello anzidetto, per i detenuti in regime speciale erano illegittime, in quanto imponevano divieti che non trovavano alcuna giustificazione in relazione alle finalità perseguite dal regime 41-bis Ord. pen., risolvendosi in un'ingiustificata disparità di trattamento, con conseguente inutile e non motivato trattamento ulteriormente afflittivo del detenuto. 2. Avverso detto provvedimento propone ricorso l'Amministrazione penitenziaria, tramite l'Avvocatura distrettuale dello Stato, deducendo violazione di legge, ai sensi dell'art. 606, lett. b), cod. proc. pen., e in particolare degli artt. 69, comma 6, lett. b), 35-bis e 41-bis Ord. pen., nonché, ai sensi dell'art. 606, comma 1, lett e), per vizio di motivazione. In primo luogo, il ricorso premette che il provvedimento impugnato si era fondato sulla sentenza della Corte cost. 186 del 2018 che ha dichiarato l'illegittimità costituzionale dell'art 41-bis, comma 2 quater, lett. f, L. 26 luglio 1975, n. 354, nella parte in cui prevede il divieto di cuocere i cibi. Da ciò la possibile contrarietà al sistema della circolare 2 ottobre 2017 che prevede un elenco di beni differenziato, da acquistare a sopravitto per i detenuti ristretti in regime speciale. Il Tribunale di sorveglianza non aveva considerato, osserva il ricorrente, che l'acquisto dei cibi poteva essere uno strumento per mantenere all'interno dell'istituto di pena le dinamiche che conducono all'affermazione della posizione di supremazia dei detenuti in regime di restrizione cd. speciale e non aveva considerato che i limiti di spesa sono differenziati. I detenuti comuni possono, infatti, spendere 900 euro al mese, mentre per i ristretti in regime speciale la somma è contenuta in 500 euro al mese. Si annota, ancora, nel primo motivo di ricorso, che la sentenza della Corte costituzionale ha avuto modo di chiarire che occorre evitare che all'interno della struttura penitenziaria si possa permettere il consolidarsi di situazioni di supremazia e di carisma del detenuto o forme di potere dei soggetti più facoltosi che possono, per ciò solo, influire sui comportamenti e sulle scelte degli altri detenuti. Il divieto di cuocere i cibi è stato, invero, ritenuto non conforme alla finalità del tipo di restrizione e la Corte costituzionale ha spiegato che appare assai difficile ipotizzare che lo scopo della misura possa essere pregiudicato, per effetto del divieto di 2 /'(Ł detenere beni di lusso anche in ragione dei limiti di spesa mensili imposti ai detenuti. La stessa circolare DAP del 17/10/2018, d'altro canto, ha già sensibilmente allargato l'elenco dei beni acquistabili dai detenuti in regime di cui all'art. 41-bis L. 26 luglio 1975, n. 354. Con il secondo motivo si deduce, poi, la violazione di legge e il vizio di motivazione sulla ritenuta impossibilità che l'acquisto in sopravitto possa essere lo strumento per riproporre nella struttura una supremazia, tipica della condizione di libertà. L'ufficio di sorveglianza non ha, tuttavia, considerato che l'allargamento degli acquisti con l'equiparazione al modello 72 ben può favorire la creazione di quelle posizioni che la misura del controllo speciale mira a evitare. Con il terzo motivo si lamenta, infine, la violazione di legge e il vizio di motivazione non avendo considerato il Tribunale di sorveglianza che per i cibi contenuti in barattoli di vetro, di metallo o in leghe esistono anche ragioni di sicurezza che ne sconsigliano l'acquisto libero. L'esclusione di tali prodotti si collega, invero, alla pericolosità dei materiali e trova fondamento nella maggiore pericolosità del detenuto in regime speciale. CONSIDERATO IN DIRITTO 1. L'impugnazione, ammissibile soltanto per violazione di legge a norma dell'art. 35-bis, comma 4-bis, Ord. pen., è infondata e va, pertanto, respinta. Ai sensi degli artt. 35-bis e 69, comma 6, lett. b), Ord. pen. l'ordinamento prevede un rimedio giurisdizionale che consente la tutela davanti al magistrato di sorveglianza di disposizioni previste dalla legge penitenziaria e dal relativo regolamento, in relazione alle quali «derivi al detenuto o all'internato un attuale e grave pregiudizio all'esercizio dei diritti». Tale rimedio consente al soggetto ristretto di ottenere un intervento di tipo preventivo-inibitorio, con possibilità di esecuzione coattiva (tra le altre, Sez. 1, n. 39142 del 13/4/2017, Basco, Rv. 270996), e di essere sottratto in modo tempestivo ad una condizione detentiva in contrasto con diritti soggettivi anche a causa della irragionevolezza, sproporzione e incongruità delle scelte dell'Amministrazione. Resta fermo che il controllo giurisdizionale deve essere circoscritto al solo profilo dei vizi di legittimità dell'atto amministrativo, non potendo estendersi al merito, rimesso esclusivamente alla valutazione dell'Amministrazione penitenziaria. Dunque, il primo presupposto essenziale per l'attivazione del reclamo è costituito dall'esistenza, in capo al detenuto, di una posizione giuridica soggettiva che l'art. 69 Ord. peri. qualifica come «diritto». Con riferimento al caso in esame, che involge questioni in materia di acquisto di generi alimentari, per i detenuti sottoposti al regime differenziato ex art. 41-bis Ord. pen, può affermarsi che tale posizione soggettiva è, in via astratta, configurabile, non solo perché si tratta di profili che sono direttamente pertinenti al diritto di alimentarsi che, come tali, hanno immediata incidenza anche sul diritto alla salute, 3 ma, anche, nella prospettiva che eventuali irragionevoli differenziazioni sul piano trattamentale possono porsi in conflitto con la necessaria finalità rieducativa della pena. Ciò in violazione del divieto di trattamenti contrari al senso di umanità, risolvendosi in un supplemento di ingiustificata afflittività (in questi termini, Corte cost., sent. n. 186 del 2018; n. 149 del 2018; 351 del 1996). Il Collegio ritiene importante ribadire che l'art. 41-bis Ord. pen. configura il regime differenziato in termini di ""sospensione"", totale o parziale, dell'applicazione delle regole di trattamento e degli istituti previsti dall'ordinamento penitenziario, che possano porsi in contrasto con le esigenze di ordine e di sicurezza. La norma giustifica l'eccezionale sospensione e le restrizioni che ne derivano, con la motivata «necessità di ripristinare l'ordine e la sicurezza» ed è strettamente funzionale «al conseguimento del fine suddetto», con la conseguenza, pertanto, che, laddove l'intervento non scaturisca dalla necessità di perseguire e consolidare suddette finalità preventive, il trattamento ordinario dovrebbe espandersi. In merito alla conciliabilità del regime differenziato ex art. 41-bis Ord. pen. con il quadro costituzionale, numerosi sono gli interventi della Corte costituzionale. Essi hanno definito non solo gli obiettivi cui tende tale regime, ma anche i limiti cui è soggetta la sua applicazione. Come chiarito da tempo, il regime differenziato, mira a contenere la pericolosità di determinati detenuti, proiettata anche all'esterno del carcere, impedendo i collegamenti dei detenuti appartenenti alle organizzazioni criminali tra loro e con i membri di queste che si trovino in libertà: collegamenti che potrebbero realizzarsi attraverso i contatti con il mondo esterno (in questi termini, Corte cost., sent. n. 97 del 2020, n. 186 del 2018, n. 376 del 1997, n. 122 del 2017; ord. n. 417 del 2004 e n. 192 del 1998). In sostanza, viene puntualizzato che la sospensione delle regole ordinarie mira ad evitare che gli esponenti dell'organizzazione, in stato di detenzione, sfruttando l'ordinaria disciplina trattamentale, possano continuare a impartire direttive agli affiliati in stato di libertà e così mantenere, anche dall'interno del carcere, il controllo sulle attività delittuose dell'organizzazione stessa (così, Corte cost., sent. n. n. 97 del 2020, 186 del 2018, n. 122 del 2017 e n. 143 del 2013). Quanto ai limiti cui soggiace l'applicazione del regime differenziato, la giurisprudenza costituzionale ha chiarito che, in base all'art. 41-bis, comma 2, Ord. pen., è possibile sospendere solo l'applicazione di regole e istituti dell'ordinamento penitenziario, che risultino in concreto contrasto con le richiamate esigenze di ordine e sicurezza. Correlativamente, si è affermato che non possono disporsi misure che, a causa del loro contenuto, non siano riconducibili a quelle specifiche esigenze. Si tratterebbe, in tal caso, di misure palesemente incongrue o inidonee rispetto alle finalità del provvedimento che assegna il detenuto al circuito differenziato. Se ciò accade, non solo le misure in questione non risponderebbero più al fine in vista del quale la 4 legge consente siano adottate, ma acquisterebbero un significato diverso, «divenendo ingiustificate deroghe all'ordinario regime carcerario, con una portata puramente afflittiva non riconducibile alla funzione attribuita dalla legge al provvedimento ministeriale» (sentenza n. 351 del 1996). In conformità con la giurisprudenza costituzionale, questa Corte ha rimarcato che la funzione del regime differenziato consiste nel contenimento della pericolosità, in grado di proiettarsi, nonostante la carcerazione in atto, all'esterno dell'istituto (tra le altre, in motivazione, Sez.1, n. 5446 del 15/11/2019, dep. 2020, Amato, Rv. 2781880; Sez .1, n. 35242 del 6/11/2020, Amantea, 280316). È perciò evidente che l'art. 41-bis Ord. pen. «L.] non risulta affatto 'demandare in toto alla competenza ministeriale' i contenuti del trattamento applicabile ai detenuti portatori di 'pericolosità qualificata', né ha dettato una regolamentazione 'speciale' dell'istituto, che si sovrapponga totalmente a quella ordinaria» (tra le altre, Sez. 1, n. 49725 del 26/11/2013, Dell'Aquila, Rv. 258764, in motivazione). Da ciò discende che il contenuto del ""regime detentivo speciale"" è caratterizzato dalla regola della proporzionalità, in virtù della quale sono ammesse solo restrizioni al regime ordinario che siano necessarie agli scopi di prevenzione cui la misura è finalizzata. In definitiva, dunque, non sono giustificabili regole che delineano un regime carcerario ""più duro"" rispetto a quello ordinario, se sganciate dalle ragioni e dalle finalità indicate dal legislatore. In questa prospettiva, pertanto, il Giudice di sorveglianza, allorquando debba pronunciarsi in sede di reclamo ex art. 35-bis Ord. Pen. sulla legittimità di determinate restrizioni derivanti dal regime di cui all'art. 41-bis Ord. pen., è tenuto a un'operazione metodologica tesa a verificare la congruità delle censurate limitazioni sulla base del principio costituzionale, secondo cui «nelle operazioni di bilanciamento non può esservi un decremento di tutela di un diritto fondamentale se ad esso non fa riscontro un corrispondente incremento di tutela di altro interesse di pari rango» (così, Corte cost., sent. n. 143 del 2013), che nel caso specifico è, appunto, rappresentato dal mantenimento dell'efficacia preventiva del regime speciale (in questi termini, Corte cost., n. 97 del 2020). Ciò premesso, con specifico riferimento alle questioni in esame, è centrale, nella logica della domanda, che il Giudice accerti e dia motivatamente conto se l'acquisto dei generi alimentari, prevista per i detenuti sottoposti al regime speciale ex art. 41-bis, risponda effettivamente alle finalità e ai canoni di proporzionalità e ragionevolezza sopra indicati. 1.1. Il Collegio ritiene che il Tribunale di sorveglianza abbia motivato in modo adeguato e corretto, in punto di diritto, quanto al rigetto del reclamo proposto dall'Amministrazione, in merito alla limitazione dei generi alimentari acquistabili al sopravvitto da Ribisi, detenuto in regime differenziato, ritenendola ingiustificata, 5 poiché non funzionale alle finalità della misura in atto. Il Giudice di merito, infatti, ha osservato che l'argomentazione svolta dall'Amministrazione, circa la finalità perseguita dalla previsione di una lista di prodotti alimentari più contenuta rispetto a quella destinata ai detenuti ordinari, di prevenzione del rischio che all'interno delle sezioni del circuito differenziato si possano manifestare, anche attraverso il possesso di determinati generi alimentari, posizioni affermative di uno status da parte dei detenuti più facoltosi, non sia fondata e, al contrario, appaia inutile e immotivatamente vessatoria rispetto alle ordinarie regole. In particolare, il detenuto, in ragione del regime speciale, è allocato in cella singola e può solo scambiare i prodotti alimentari acquistati con i componenti del proprio gruppo di socialità. Sono da escludere, pertanto, le eventuali manifestazioni di supremazia o carisma criminale paventate dall'Amministrazione. Gli alimenti contemplati al sopravvitto, in genere, non sono prodotti di lusso, né cibi particolarmente costosi. Del resto, stando a quanto è richiamato nella pronuncia di illegittimità dell'art. 41-bis Ord. pen. nella parte in cui vietava la possibilità di cuocere i cibi, si tratta di «una limitazione non contemplata per i detenuti comuni, contraria al senso di umanità della pena [...] incongrua ed inutile, configurandosi come ingiustificata deroga all'ordinario regime carcerario, dotata di valenza meramente ed ulteriormente afflittiva». Tale valutazione non risulta in alcun modo scardinata dal ricorso dell'Amministrazione, che censura la decisione del Tribunale di sorveglianza, limitandosi a ribadire che l'individuazione di un differente e più circoscritto catalogo di generi alimentari si giustifica con la necessità di evitare che il detenuto acquisti beni di valore o, comunque, in quantitativi rilevanti, in questo modo conseguendo una posizione di forza rispetto agli altri reclusi. In realtà, come già precisato da questa Corte, la possibilità di acquisire beni di lusso è esclusa, in via generale, per tutti i detenuti, indipendentemente dal regime penitenziario cui sono sottoposti, considerato che il modello 72 -che elenca i generi acquistabili al sopravvitto- non include beni alimentari di pregio; inoltre, per quanto concerne il profilo quantitativo, la normativa vigente prevede comunque delle limitazioni volte a scongiurare proprio la possibilità di anomale acquisizioni (in questo senso infatti, sono le regole stabilite dall'art. 14, d.P.R. 30 giugno 2000, n. 230) (tra le altre, Sez. 1, n. 26274 del 21/04/2021, Mazzei; Sez. 1, n. 22056 del 21/04/2021, Polverino). Ancora, come la stessa Amministrazione ricorrente ha evidenziato, i detenuti al regime di cui all'art. 41-bis Ord. pen. hanno un potere di spesa sensibilmente più limitato rispetto ai detenuti ""comuni"", tale da prevenire il rischio di esibizione di potere sugli altri reclusi. Ne consegue, come correttamente sottolineato dal provvedimento impugnato, che la previsione di un regime differenziato in relazione ai beni alimentari acquistabili si rivela sganciata da qualunque possibilità di utilizzo 6 strumentale degli stessi, finendo per risolversi in una irragionevole maggiorazione dell'afflittività, che la Corte costituzionale ha più volte censurato per l'incompatibilità con i principi costituzionali (Corte cost., sent. n. 97 del 5 maggio 2020), e perciò «in contrasto con gli artt. 3 e 27 Cost., configurandosi come un'ingiustificata deroga all'ordinario regime carcerario», dotata «di valenza meramente e ulteriormente afflittiva» (cfr. Corte cost., sent. n. 186 del 12 ottobre 2018). Non coglie nel segno nemmeno l'ulteriore censura mossa dall'Amministrazione ricorrente alla decisione del Tribunale di sorveglianza di non aver considerato che la natura di alcuni beni e le caratteristiche di pericolosità, in ragione dei profili devianti individuali dei soggetti ristretti in regime di cui all'ad 41-bis Ord. pen., giustificherebbe la differenziazione. In realtà, il motivo addotto appare non decisivo, sul tema che occupa, in quanto l'Amministrazione stessa non ha, comunque, indicato alcuna plausibile concreta giustificazione, coerente con la specifica ratio della sospensione delle regole ordinarie, anche riferita alla particolare pericolosità del detenuto, che stia alla base della differenziazione dei due elenchi in materia di generi alimentari. Il riferimento generico, contenuto nel ricorso, ad esigenze di sicurezza legate alla prevenzione di un uso improprio di determinati materiali di confezionamento o imballaggio, poi, è da ritenersi estraneo alle speciali finalità perseguite dall'art. 41- bis Ord. pen., riguardando più propriamente la sicurezza interna da presidiare in ogni sezione in modo rigoroso e imparziale con l'applicazione delle ordinarie regole di trattamento intramurario (art. 14-bis Ord. pen., diretto al contenimento di forme di pericolosità violenta che possano verificarsi nel contesto carcerario). D'altro canto -quel rischio riguarderebbe tutti i detenuti e non i soli ristretti in regime speciale. Resta ferma l'eventualità che, ove si segnalassero specifiche esigenze di cautela, in questa direzione, esse potrebbero, comunque, essere soddisfatte attraverso l'adozione di misure individuali, senza la necessità di ricorrere a soluzioni organizzative di carattere generale quale quella in esame. Alla luce di quanto premesso il ricorso va respinto. Nulla sulle spese. P.Q.M. Rigetta il ricorso. Così deciso in data 18/11/2021 ",18311
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s10@a2021@n47179@tS.clean.pdf,"SENTENZA sul ricorso proposto da: TALOTTI NUNZIO nato a NAPOLI il 11/01/1983 avverso l'ordinanza del 23/03/2021 del TRIBUNALE di NAPOLI udita la relazione svolta dal Consigliere PALMA TALERICO; lette/sentite le conclusioni del PG. 0, CLLe-le3 Penale Sent. Sez. 1   Num. 47179  Anno 2021Presidente: CASA FILIPPORelatore: TALERICO PALMAData Udienza: 18/11/2021RITENUTO IN FATTO 1. Con ordinanza del 23 marzo 2021, il Tribunale di Napoli, in funzione di giudice dell'esecuzione, rigettava la richiesta formulata nell'interesse di Talotti Nunzio, tendente a ottenere l'applicazione della disciplina della continuazione tra i reati di cui alle sette sentenze indicate. Il Giudice dell'esecuzione - dopo avere rilevato che, a fondamento dell'istanza, la difesa aveva rappresentato come i reati per i quali invocava il riconoscimento del beneficio in parola fossero stati commessi in relazione allo stato di tossicodipendenza del condannato e richiamato la giurisprudenza di legittimità in materia - riteneva che non si ""riscontra(va) né l'identità del titolo di reato, trattandosi di reati di rapina, evasione, resistenza a p.u., violazione delle misure di prevenzione, né la contiguità temporale dal momento che risulta(va)no essere stati posti in essere a distanza di tempo gli uni dagli altri, ricoprendo un arco temporale di circa 10 anni, né l'identità delle modalità di commissione dei reati"". Spiegava - per quanto qui rileva - che: ""nessuna riconducibilità allo stato di tossicodipendenza era ipotizzabile in ordine al reato di cui all'art. 337 cod. pen. di cui alla sentenza sub 1), trattandosi di condotta del tutto estemporanea e non ipotizzabile preventivamente nemmeno nell'ambito di un generico disegno criminoso""; ""quanto ai reati di evasione di cui alle sentenze sub 2) e 7), non solo dalla motivazione delle sentenze non emerge(va) in alcun modo che l'allontanamento dal luogo di detenzione domiciliare"" fosse ""avvenuto allo scopo di procurarsi sostanza stupefacente"", ma andava evidenziato che dette condotte erano state commesse nell'anno 2013 e nel 2008, cioè a notevole distanza temporale l'una dall'altra; quanto ai reati di cui alle sentenze sub n. 3) e 6), dalla lettura delle stesse ""non emerge(va) in alcun modo che la commissione dei reati"" fosse ""stata finalizzata all'approvvigionamento di sostanza stupefacente"" e che, anzi, con la sentenza sub n. 6) il Talotti era stato dichiarato delinquente abituale e tale declaratoria era ""incompatibile con l'unitarietà della deliberazione criminosa che caratterizza l'ipotesi di reato continuato"". 2. Avverso detta ordinanza, il difensore del condannato, avvocato Vincenzo Strazzullo, ha proposto ricorso per cassazione, formulando due distinti motivi di impugnazione. 2.1. Con il primo motivo, il ricorrente ha, ai sensi dell'art. 606, comma 1, lett. e) cod. proc. pen., censurato l'ordinanza impugnata per vizio di motivazione, in riferimento agli artt. 81, 93 cod. pen. e 671 cod. proc. pen. e, in particolare per essere la stessa carente nonché in contrasto con gli atti processuali. Secondo la difesa, l'ordinanza impugnata sarebbe viziata sia per errori materiali (in particolare, il reato giudicato con la sentenza sub n. 2 non sarebbe stato commesso 2 1'8.2.2013 ma 1'8.2.2017), sia per non avere valutato che tutte le condotte descritte, per di più analoghe, sarebbero state poste in esser-e nell'arco di sette mesi e sedici giorni (dal 2.7.2016 al 18.2.2017); più specificatamente, tra i reati giudicati con le sentenze sub nn. 2 e 3 sarebbero trascorsi appena dieci giorni e tra i fatti giudicati con le sentenze sub nn. 5, 2 e 3 sarebbero decorsi trenta giorni; l'ordinanza impugnata, inoltre, avrebbe omesso di considerare che dalla lettura della motivazione della sentenza sub n. 5 risultava che il l'allontanamento del Talotti dalla propria abitazione sarebbe stato giustificato dalla necessità di acquistare e consumare sostanza stupefacente; il Giudice dell'esecuzione avrebbe, inoltre, disatteso la prospettazione difensiva, suddividendo i reati per titoli, anziché valutare le complessive condotte di reato alla luce dei certificati attestanti lo stato di tossicodipendenza del condannato. 2.2. Con il secondo motivo, il ricorrente ha censurato l'ordinanza impugnata per violazione di legge in relazione all'art. 81 cod. pen.. La difesa ha evidenziato che la decisione impugnata, non solo non avrebbe considerato l'avvenuto riconoscimento del vincolo della continuazione interna tra i reati giudicati con le sentenze sub nn. 3 e 6, ma neppure valutato la distanza temporale tra i reati giudicati con le sentenze sub nn. 1, 2, 3, 5 e 6 (pari a mesi 7 e gg. 16) nonché la circostanza che tra la commissione di detti reati il Talotti aveva subito la privazione della libertà personale; che, inoltre, il Giudice dell'esecuzione si sarebbe limitato ad affermare che lo stato di tossicodipendenza non sarebbe da solo idoneo al riconoscimento del vincolo della continuazione, omettendo, però, di considerare l'omogeneità delle condotte, dei beni giuridici lesi, lo stato di detenzione intermedio e l'avvenuto riconoscimento di detto vincolo a opera di alcune sentenze di merito. 3. Con requisitoria scritta, il Procuratore generale di questa Corte, d.ssa Paola Filippi, ha chiesto il rigetto del ricorso. CONSIDERATO IN DIRITTO 1. Il ricorso è fondato e merita accoglimento. Va, innanzitutto, rilevato che, come evidenziato dal ricorrente, la data di commissione del reato di evasione giudicato con la sentenza indicata sub n. 2 (sentenza Tribunale di Napoli dell'8.2.2017, irrevocabile dal 26.2.2017) è 1'8.2.2017 e non 1'8.2.2013. Tale errata indicazione non influisce sulla tenuta della motivazione dell'ordinanza impugnata nella parte in cui - come in precedenza cennato - ha escluso la ricorrenza dei presupposti per il riconoscimento della disciplina della continuazione tra i due reati di evasione giudicati con le sentenze sub n. 2 e sub n. 7 in ragione dello iato temporale esistente tra essi, perché la domanda formulata dal condannato non aveva a oggetto 3 anche il delitto giudicato con la citata sentenza sub n. 7, ma tutti i reati giudicati con le pronunce di condanna ricomprese nell'ordine di esecuzione n. 1823 SIEP della Procura della Repubblica di Napoli e nel provvedimento di cumulo n. 202/2020 SIEP della Procura generale della Repubblica di Bologna, tra cui non è contemplata la sentenza sub n. 7. 2. Tuttavia, essa, unitamente alla circostanza che è stato preso indebitamente in considerazione anche il reato di evasione, commesso il 18.1.2008, giudicato con la sentenza sub n. 7 (non oggetto di domanda), influisce sull'argomentare complessivo del Giudice dell'esecuzione laddove è stato messo in rilievo che tra i reati oggetto della domanda di applicazione della disciplina della continuazione intercorreva un arco temporale di circa dieci anni e non quello minore pari a mesi sette e giorni sedici (dal 2.7.2016 al 18.2.2017), ovvero quello ancora minore di dieci giorni avuto riguardo ai reati giudicati con le sentenze sub nn. 2 e 3 o anche di trenta giorni avuto riguardo ai reati giudicati con le sentenze sub nn. 5, 2 e 3. 3. Inoltre, l'ordinanza impugnata ha completamente omesso di prendere in considerazione il reato di evasione giudicato con la sentenza sub n. 5, citato unicamente nella prima parte della stessa, laddove sono stati rappresentati il contenuto della domanda del condannato e i motivi su cui è stata fondata. Manca, ancora, nel provvedimento impugnato qualsivoglia traccia di effettiva valutazione delle concrete modalità di realizzazione delle condotte criminose, i fatti non essendo neppure brevemente descritti. 4. L'ordinanza impugnata deve di conseguenza essere annullata con rinvio al Tribunale di Napoli, perché, in diversa persona fisica (cfr. sentenza Corte Costituzionale n. 183 del 2013), proceda a nuovo giudizio, libero negli esiti, colmando le evidenziate lacune motivazionali. P.Q.M. Annulla l'ordinanza impugnata con rinvio per nuovo giudizio al Tribunale di Napoli. Così deciso, il 18 novembre 2021 ",8045
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s20@a2021@n47124@tS.clean.pdf,"SENTENZA Sul ricorso proposto da: BELLANOVA Giuseppe, nato a Ceglie Messapica il 26/05/1958 avverso l'ordinanza emessa in data 27/07/2021 dal Tribunale di Brescia udita la relazione svolta dal consigliere Vittorio Pazienza; letta la requisitoria del Pubblico Ministero, in persona del Sostituto Procuratore Generale Luigi Birritteri, che ha concluso chiedendo l'annullamento con rinvio dell'ordinanza impugnata; Letta la memoria del difensore dell'indagato, con cui si insiste per l'accoglimento del ricorso RITENUTO IN FATTO 1. Con ordinanza emessa in data 27/0472021, il Tribunale di Brescia ha dichiarato inammissibile, per difetto di legittimazione del difensore (avv. Daniele Delaini, precedentemente revocato con nuova nomina fiduciaria), la richiesta di riesame presentata avverso l'ordinanza emessa in data 10/07/2021, con la quale il G.i.p. del Tribunale di Mantova aveva applicato a BELLANOVA Giuseppe la misura custodiale in carcere in relazione al delitto di rapina a lui ascritto in concorso. Penale Sent. Sez. 2   Num. 47124  Anno 2021Presidente: CAMMINO MATILDERelatore: PAZIENZA VITTORIOData Udienza: 18/11/20212. Ricorre per cassazione il BELLANOVA, a mezzo del proprio difensore avv. Delaini, deducendo vizio di motivazione in quanto, come emergeva dal ""brogliaccio"" della Casa circondariale di Mantova (acquisito in copia ed allegato al ricorso), l'indagato aveva nominato in data 19/07/2021 anche l'avv. Sorregotti, senza alcuna espressa revoca dell'avv. Delaini: quest'ultimo doveva quindi ritenersi pienamente legittimato alla proposizione della richiesta di riesame. 3. Con requisitoria ritualmente depositata, il Procuratore Generale sollecita l'annullamento con rinvio del provvedimento impugnato, osservando che la nomina di un secondo difensore non comporta, in assenza di revoca, la cessazione del rapporto fiduciario con il precedente. 3. Con memoria ritualmente trasmessa, il difensore insiste per l'annullamento senza rinvio dell'ordinanza impugnata, evidenziando la mancanza di motivazione in ordine alle esigenze cautelari. CONSIDERATO IN DIRITTO 1. Il ricorso è fondato. 2. La declaratoria di inammissibilità della richiesta di riesame è stata motivata, dal Tribunale di Brescia, sulla scorta dell'estratto dal registro Mod. IP1, con il quale il Direttore della Casa Circondariale di Mantova, nel comunicare la nomina fiduciaria dell'avv. Francesco Sorregotti da parte dell'odierno ricorrente, in data 19/07/2021, ha aggiunto che questi aveva altresì dichiarato, in tale occasione. di revocare ogni altra nomina fatta in precedenza (cfr. pag. 233 del fascicolo processuale). L'avv. Delaini ha censurato la motivazione addotta a sostegno della declaratoria di inammissibilità contestandone il presupposto, costituito appunto dalla asserita revoca del precedente difensore, all'atto di nomina del nuovo, in data anteriore alla presentazione della richiesta di riesame. A sostegno di tale assunto, ha prodotto l'estratto del ""brogliaccio"" relativo alle dichiarazioni dei detenuti, richiesto alla predetta Casa Circondariale: all'interno di tale foglio (manoscritto), vi è in effetti il riferimento alla nomina dell'avv. Serregotti del Foro di Mantova, da parte del BELLANOVA, mentre non vi sono riferimenti alla revoca del difensore precedentemente nominato avv. Delaini (difensore che tg_ te aveva sottoscritto l'impugnazione al Tribunale del riesame). Si tratta di un documento che non risulta essere stato preso in considerazione dal Tribunale, e che rende necessaria una nuova valutazione dell'ammissibilità del ricorso, anche quanto alla legittimazione del difensore istante, che il Collegio bresciano dovrà compiere tenendo conto anche della produzione difensiva (all'eventuale esito positivo di tale rinnovato scrutinio, il Tribunale procederà alla 2 verifica dei presupposti applicativi della misura, ovviamente pretermessi nell'ordinanza che aveva ritenuto il ricorso inammissibile: del tutto inconsistenti devono perciò ritenersi i rilievi svolti dalla difesa con la memoria di replica). 3. Le considerazioni fin qui svolte impongono l'annullamento dell'impugnata ordinanza, con rinvio per nuovo giudizio al Tribunale di Brescia competente ai sensi dell'art. 309, comma 7, cod. proc. pen. Non derivando dall'odierna pronuncia la rimessione in libertà del BELLANOVA, la Cancelleria provvederà agli adempimenti comunicativi di cui all'art. 94, comma 1-ter, disp. att. cod. proc. pen. P.Q.M. Annulla l'ordinanza impugnata e rinvia per nuovo giudizio al Tribunale di Brescia competente ai sensi dell'art. 309, co.7, c.p.p. Manda alla Cancelleria per gli adempimenti di cui all'art. 94, comma 1-ter, disp. att. cod. proc. pen. Così deciso il 18 novembre 2021 Il Consigliere,estensore Vittori /Pa9-enza Il Presidente Matilde Cammino  ",4769
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211216/snpen@s60@a2021@n46095@tS.clean.pdf,"SENTENZA sul ricorso proposto da Mannino Giulio, nato a Isola delle Femmine il 03/10/1941 avverso la sentenza del 11/03/2021 della Corte di appello di Palermo letti gli atti, il ricorso e la sentenza impugnata; udita la relazione del consigliere Anna Criscuolo; lette le richieste del Pubblico Ministero in persona del Sostituto Procuratore generale Vincenzo Senatore, che ha concluso per il rigetto del ricorso. RITENUTO IN FATTO 1. La Corte di appello di Palermo ha riformato la sentenza resa il 12 ottobre 2016 dal Giudice dell'udienza preliminare del medesimo Tribunale nei confronti di Mannino Giulio, appellata dal Procuratore generale, dichiarando l'imputato colpevole del reato di cui agli artt. 81, secondo comma, 316 ter, primo comma, cod. pen. e lo ha condanna alla pena, sospesa, di 4 mesi di reclusione. A differenza del primo giudice, la Corte di appello ha ritenuto sussistente il dolo, desunto dalla circostanza che il Mannino, emigrato in Messico dal 2006, 4 non aveva comunicato all'Inps il trasferimento all'estero, che faceva 1, venir meno il diritto a percepire gli assegni sociali erogati dall'Inps, ma che egli . Penale Sent. Sez. 6   Num. 46095  Anno 2021Presidente: COSTANZO ANGELORelatore: CRISCUOLO ANNAData Udienza: 18/11/2021aveva continuato a percepire dal dicembre 2010 al settembre 2015, quando tornava in Italia e prelevava somme dal conto sul quale venivano erogati. Considerato che l'erogazione del beneficio è ancorati:A alla residenza stabile e continuativa in Italia del destinatario, la Corte di appello ha ritenuto che l'accertata assenza del Mannino dal territorio dello Stato e la mancata comunicazione della circostanza all'Inps, che avrebbe potuto sospendere o/ revocare l'erogazione, integravano il dolo, a nulla rilevando la mancata notifica del provvedimento di iscrizione all'AIRE all'imputato. 2. Avverso la sentenza ha proposto ricorso il difensore del Mannino, che articola due motivi: 2.1 violazione di legge e vizio di motivazione per erronea interpretazione della normativa e dei presupposti per la revoca dell'assegno sociale. Si assume che la decisione è fondata su una lettura parziale della legge n. 335 del 95, in quanto l'art. 3, comma 6, di detta legge prevede che l'assegno sociale spetti ai cittadini residenti in Italia, ma l'erogazione può essere sospesa se il beneficiario si allontani per periodi superiori al mese e revocata decorso un anno dalla interruzione dell'erogazione, periodo questo coincidente con quello previsto dalla legge n. 470 del 27 ottobre 1988 per l'obbligatoria iscrizione all'AIRE del cittadino non residente. Oltre a non avere ricevuto la notifica del provvedimento di iscrizione all'AIRE, il Mannino dal luglio 2013 non aveva mai soggiornato all'estero per periodi superiori all'anno cosicché non maturavano i presupposti per la perdita del diritto alla pensione. 2.2 violazione di legge e vizio di motivazione in relazione alla ritenuta sussistenza dell'elemento psicologico del reato. Si deduce che la disciplina che regola l'erogazione del trattamento pensionistico impone ai beneficiari obblighi informativi, previsti nella circolare Inps n.12886/2008, ma collega allo loro omissione unicamente la sospensione o la revoca solo in caso di perdurante persistenza dell'inadempimento, risultando rilevante a tal fine la comunicazione di provvedimenti sollecitatori: è pertanto, illogico ritenere irrilevante la mancata comunicazione al ricorrente della sua iscrizione all'AIRE, trasmesso erroneamente ad un omonimo, residente in altra città messicana. 3. Il Procuratore generale ha trasmesso requisitoria scritta, concludendo per il rigetto del ricorso. CONSIDERATO IN DIRITTO 1. Il ricorso è infondato per le ragioni di seguito illustrate. Questa Corte ha ripetutamente affermato che per la sussistenza del reato previsto dall'art. 316-ter cod. pen. è sufficiente l'indebita percezione di pubbliche erogazioni ottenute, alternativamente, mediante l'uso o la presentazione di 2 dichiarazioni o documenti falsi, restando in esso assorbiti i reati di cui agli artt. 483 e 489 cod. pen. (Sez. U, n. 16568 del 19/04/2007, Carchivi, Rv. 235962; Sez. U, n. 7537 del 16/12/2010, dep. 2011, Pizzuto, Rv. 249105; Sez. 2, n. 49642 del 17/10/2014, Ragusa, Rv. 261000) oppure mediante l'omissione di informazioni dovute. In particolare, sul punto si è precisato che la rilevanza attribuita, nella struttura del reato di cui all'art. 316-ter cod. pen., al mezzo omissivo, equiparato a quello falsificatore, in assenza di induzione in errore dell'ente pubblico erogatore, non investito di un'autonoma attività di accertamento, riflette gli inderogabili doveri di solidarietà economica e sociale e di osservanza delle leggi che, rispettivamente, gli articoli 2 e 54, primo comma, della Costituzione impongono a tutti i cittadini (così in motivazione, Sez. F., n. 40959 del 18/08/2015, Di Giorgio; Sez. 2 n. 47064 del 21/09/2017, Virga, Rv. 271242). Di tali principi la sentenza impugnata ha fatto corretta applicazione evidenziando che l'imputato aveva omesso di comunicare all'Inps il trasferimento all'estero sin dal 2006 e la sua permanenza all'estero era stata accertata dalla Guardia di Finanza, che ne aveva verificato l'iscrizione all'AIRE a decorrere dal 30 dicembre 2010, data dalla quale decorre l'indebita percezione degli assegni sociali non spettanti ai residenti all'estero. La I. n.355/95 stabilisce infatti, che l'assegno sociale è una prestazione assistenziale spettante ai cittadini residenti e non esportabile all'estero, in quanto la residenza effettiva, al pari del requisito economico, della cittadinanza e della dimora stabile e continuativa in Italia è elemento costitutivo del diritto alla prestazione assistenziale, sicché l'allontanamento dal territorio dello Stato e la permanenza all'estero comportano il venir meno del presupposto, cui è ancorata l'erogazione della prestazione. E' ben vero che l'ente pubblico può procedere alla sospensione dell'assegno sociale in caso di permanenza all'estero per un periodo superiore ad un mese e alla revoca, decorso un anno dalla sospensione dell'assegno sociale, previa verifica del permanere di tale situazione, ma non può attribuirsi rilievo alla permanenza all'estero del Mannino per periodi inferiori all'anno dedotta nel ricorso, trattandosi di circostanza di fatto contrastante con gli accertamenti della Guardia di Finanza, di cui danno atto i giudici di merito. Correttamente il dolo è stato desunto dall'omessa comunicazione all'ente previdenziale dell'emigrazione in Messico e dalla consapevole, perdurante omissione informativa, nonostante la percezione delle prestazioni indebitamente erogate; altrettanto correttamente è stata ritenuta irrilevante la mancata comunicazione all'imputato di iscrizione all'Aire, non essendo correlato a tale atto amministrativo l'obbligo informativo del trasferimento all'estero, peraltro, risalente al giugno 2006 secondo gli accertamenti degli inquirenti, rappresentando piuttosto l'iscrizione anagrafica un elemento che agevola i 3 controlli o gli accertamenti dell'ente erogatore, laddove venga a conoscenza di circostanze di fatto che facciano sorgere dubbi sulla permanenza stabile e continuativa in Italia del beneficiario e, quindi, sulla permanenza dei requisiti indicati dall'interessato nella domanda di pensione. Peraltro, la norma incriminatrice non distingue tra le omissioni funzionali all'indebito conseguimento di pubbliche erogazioni, sicché il reato sussiste anche nel caso in cui l'errore dell'amministrazione protrattosi nel tempo, sebbene non indotto da condotta fraudolenta, possa essere rimosso mediante le dovute informazioni, consapevolmente e volontariamente omesse dall'illegittimo beneficiario della prestazione previdenziale. Al rigetto del ricorso consegue la condanna del ricorrente al pagamento delle spese processuali. P. Q. M. Rigetta il ricorso e condanna il ricorrente al pagamento delle spese processuali. Così deciso, 18 novembre 2021 ",7964
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211214/snpen@s60@a2021@n45956@tS.clean.pdf,"SENTENZA sul ricorso proposto da Ragonese Alessandro, nato a Messina il 27/12/1974 avverso la ordinanza del 28/05/2021 del Tribunale di Messina visti gli atti, il provvedimento denunziato e il ricorso; udita la relazione svolta dal consigliere Ersilia Calvanese; udite le richieste del Pubblico Ministero, in persona del Sostituto Procuratore generale Vincenzo Senatore, che ha concluso chiedendo che il ricorso sia dichiarato inammissibile; udito il difensore, avv. Carmelo Torre Barbera, che ha concluso chiedendo l'accoglimento dei motivi di ricorso. RITENUTO IN FATTO 1. Con la ordinanza in epigrafe indicata, il Tribunale di Messina, in sede di riesame, annullava parzialmente - quanto al capo 601) - l'ordinanza del 4 maggio 2021 del Giudice per le indagini preliminari del Tribunale di Messina che aveva applicato a Alessandro Ragonese la misura cautelare degli arresti domiciliari per una serie di provvisorie incolpazioni e segnatamente per la partecipazione al Penale Sent. Sez. 6   Num. 45956  Anno 2021Presidente: COSTANZO ANGELORelatore: CALVANESE ERSILIAData Udienza: 18/11/2021sodalizio dedito al narcotraffico di cui al capo 10) per la commissione di molteplici cessioni di sostanze stupefacenti e di due episodi di estorsione. 2. Avverso la suddetta ordinanza ha proposto ricorso per cassazione l'indagato, denunciando, a mezzo di difensore, i motivi di seguito enunciati nei limiti di cui all'art. 173 disp. att. cod. proc. pen. 2.1. Violazione di legge e vizio di motivazione in relazione ai gravi indizi di colpevolezza e alle esigenze cautelari. Il Tribunale non ha operato una autonoma valutazione degli elementi forniti dal Giudice per le indagini preliminari, limitandosi a riproporre quasi integralmente la motivazione dell'ordinanza genetica. L Quanto ai gravi indizi di colpevolezza sono ripotati gli stessi stralci di conversazioni intercettate che vedevano come protagonista il ricorrente nell'arco di appena due mesi e risalenti al 2017, senza operare alcun riscontro fattuale delle dichiarazioni intercettate (nelle quali il ricorrente si limitava a millantare conoscenze con personaggi di spicco e la conoscenza del settore, per poter acquistare a prezzo basso dosi da destinare al suo consumo; così la richiesta di Arrigo al ricorrente di prelevare 50 grammi di erba). Da tali captazioni i giudici di merito hanno illogicamente desunto la disponibilità del ricorrente nei confronti del sodalizio. Le captazioni andavano interpretate nell'ottica di un uso personale dello stupefacente. Il Tribunale non ha motivato in modo adeguato sul ruolo svolto dal ricorrente all'interno della associazione né sulla sua consapevolezza di far parte del gruppo, né ha dato risposta alla questione difensiva del consumo di gruppo o ha considerato la sua incensuratezza ed estraneità ai fatti (ribadita anche in sede di interrogatorio), limitandosi a richiamare la frequenza degli acquisti, interpretata in modo contrario ai fatti (il ricorrente era un tossicodipendente che acquistava per proprio consumo o di gruppo e quindi si trattava di fatti penalmente irrilevanti). 2.2. Violazione di legge e vizio di motivazione in relazione alla concretezza ed attualità delle esigenze cautelari e sulla scelta della misura applicata. La motivazione sulle esigenze cautelari è inadeguata rispetto all'attualità e persistenza delle esigenze cautelari, stante l'ampio tempo trascorso dai fatti (circa 4 anni). Il Tribunale si è basato sulle dichiarazioni del collaboratore Minardi, che non riguardavano tuttavia il ricorrente (e come tali inidonee a costituire un quadro di gravità indiziaria a suo carico), e sulla attività in epoca recente dei punti di spaccio nei quali aveva operato il ricorrente. Si tratta di dati di valenza non pregnante, tenuto conto che da ultimo il ricorrente si è allontanato dall'annbier0 2 che frequentava e che dal luglio 2017 nessun atto investigativo lo aveva riguardato. L'ordinanza impugnata è carente sulla possibilità di applicare una misura meno afflittiva. 2.3. Violazione di legge e vizio di motivazione in relazione ai capi 661) e 663) con riguardo ai presupposti dell'incolpazione e delle condizioni per l'applicazione della misura cautelare. Il Tribunale non ha considerato i rilievi della difesa sull'effettivo contenuto delle captazioni, sulle quali era stata fondata la gravità indiziaria per i due episodi di estorsione, finendo per conferire valenza alle dichiarazioni captate senza riscontri oggettivi. Le captazioni sono state lette in maniera errata (leggendole con attenzione si ricava che il ricorrente voleva solo tutelare l'amico evitando un eccessivo ritardo nei pagamenti; quindi, difettavano i presupposti dell'estorsione). 3. Con Pec il difensore ha fatto pervenire in Cancelleria una memoria difensiva a sostegno dei motivi di ricorso. CONSIDERATO IN DIRITTA) 1. Il ricorso è inammissibile per le ragioni di seguito illustrate. 2. Quanto al primo motivo e al terzo motivo, che attingono alla valutazione dei gravi indizi di colpevolezza, il ricorrente si limita a declinare censure generiche, non consentite e comunque manifestamente infondate. 2.1. Preliminarmente deve ritenersi generica la denuncia di una motivazione per relationem, posto che è legittima in sede di riesame la motivazione che richiami o riproduca le argomentazioni contenute nel provvedimento impugnato, in mancanza di specifiche deduzioni difensive, formulate con l'istanza originaria o con successiva memoria difensiva, ovvero articolate oralmente in udienza (per tutte, Sez. 1, n. 8676 del 15/01/2018, Rv. 272628). E sul punto nulla ha argomentato il difensore in ordine ai specifici motivi che non consentivano il ricorso ad una motivazione siffatta. Va inoltre rammentato che l'ordinanza cautelare adottata dal Tribunale del riesame non richiede, a pena di nullità, l'autonoma valutazione dei gravi indizi di colpevolezza e delle esigenze cautelari, in quanto tale requisito è previsto dall'art. 292, comma 2, cod. proc. pen. con riguardo alla sola decisione adottata dal giudice che emette la misura ""inaudita altera parte"", essendo funzionale a garantire 3 l'equidistanza tra l'organo requirente che ha formulato la richiesta e l'organo giudicante (tra tante, Sez. 1, n. 8518 del 10/09/2020, dep. 2021, Rv. 280603). 2.2. Il ricorrente, oltre a richiamare genericamente i motivi di riesame, senza indicare le specifiche questioni sottoposte al Tribunale che non hanno ricevuto risposta, finisce per proporre una diversa e personale lettura delle evidenze investigative, non consentita in questa sede. Con particolare riferimento alle intercettazioni, va rammentato che costituisce questione di fatto, rimessa all'esclusiva competenza del giudice di merito, l'interpretazione e la valutazione del contenuto delle conversazioni, il cui apprezzamento non può essere sindacato in sede di legittimità se non nei limiti della manifesta illogicità ed irragionevolezza della motivazione con cui esse sono recepite (Sez. 2, n. 50701 del 04/10/2016, Rv. 268389). Manifestamente infondati sono i rilievi sulla valenza delle dichiarazioni captate, alla luce della pacifica giurisprudenza. Le dichiarazioni auto ed etero accusatorie registrate nel corso di attività di intercettazione regolarmente autorizzata hanno piena valenza probatoria e, pur dovendo essere attentamente interpretate e valutate, non necessitano degli elementi di corroborazione previsti dall'art. 192, comma 3, cod. proc. pen. (Sez. U, n. 22471 del 26/02/2015, Sebbar, Rv. 263714). Quanto al reato associativo e al traffico di stupefacenti, il Tribunale ha fornito una lettura delle captazioni, priva di salti logici e coerente con le evidenze esposte, che dimostrava in modo adeguato e puntuale gli indicatori fattuali della intraneità del ricorrente al sodalizio criminale e dell'attività di spaccio da questi svolta. Aspecifici e generici sono poi i rilievi sollevati dal ricorrente al riguardo, che o svalutano in modo generico il contenuto dei dialoghi captati o allegano circostanze in sé irrilevanti. Come, ad esempio, la sua condizione di tossicodipendente, posto che il Tribunale ha stabilito che il sodalizio si serviva per lo spaccio al minuto di tossicodipendenti-consumatori che, per autofinanziarsi curavano lo spaccio al minuto e una distribuzione capillare della droga fornita dal gruppo. Anche per le estorsioni, il ricorrente finisce per confrontarsi direttamente con le captazioni, proponendone una diversa lettura, a suo avviso più logica, ma che non dimostra la manifesta irragionevolezza di quella proposta dal Tribunale. 3. Quanto alle esigenze cautelari e alla scelta della misura, le critiche sono generiche e in fatto. Il Tribunale ha ritenuto attuale il pericolo di recidiva, pur a fronte di fatti-reato datati al luglio 2018, sulla base di elementi concreti che dimostravano la continuità temporale del pericolo. 4 Veniva in considerazione da un lato la perdurante attività (fino al marzo 2021) dei punti di vendita del sodalizio presso i quali cui aveva operato il ricorrente e quindi della stessa organizzazione criminale e dall'altro la personalità del ricorrente - che costituisce uno degli ""indici rivelatori"" ai quali l'art. 274, comma 1, lett. c) cod. proc. pen. fa riferimento per stabilire la attualità del pericolo di reiterazione (Sez. U., n. 20769 del 28/04/2016, Lovici). Va rammentato che il requisito dell'attualità del pericolo previsto dall'art. 274, comma 1, lett. c), cod. proc. pen. richiede da parte del giudice della cautela, una valutazione prognostica sulla possibilità di condotte reiterative, alla stregua di un'analisi accurata della fattispecie concreta, che tenga conto delle modalità realizzative della condotta, della personalità del soggetto e del contesto socio-ambientale, la quale deve essere tanto più approfondita quanto maggiore sia la distanza temporale dai fatti (Sez. 5, n. 11250 del 19/11/2018, dep. 2019, Rv. 277242). Deve trattarsi in altri termini di una prognosi in ordine alla continuità del ""periculum libertatis"" nella sua dimensione temporale, fondata sia sulla personalità dell'accusato, desumibile anche dalle modalità del fatto per cui si procede, sia sull'esame delle sue concrete condizioni di vita (Sez. 4, n. 47837 del 04/10/2018, Rv. 273994). Sul punto, il Tribunale ha evidenziato come il ricorrente avesse dimostrato una pericolosità accentuata e multiforme assai incline al delitto"" che si veniva a proiettare ben oltre l'epoca di consumazione dei delitti in questione. Dato, questo, che veniva a saldarsi con la circostanza - desunta dalle dichiarazioni dei collaboratori e dagli accertamenti di p.g. - della perdurante operatività del gruppo in epoca recente. Ebbene, su tale giudizio il ricorso è rimasto silente, limitandosi a richiamare il fattore-tempo ed avanzare deduzioni in fatto e generiche sul suo stile di vita attuale. Quanto alla scelta della misura, parimenti aspecifiche sono le censure difensive, posto che risulta congruamente motivata dal Tribunale la inidoneità di misure non custodiali e meno afflittive a scongiurare il severo pericolo di recidiva. 4. Alla stregua di tali rilievi il ricorso deve essere dichiarato inammissibile. Il ricorrente deve, pertanto, essere condannato, ai sensi dell'art. 616 cod. proc. pen., al pagamento delle spese del procedimento. Considerato che non vi è ragione di ritenere che il ricorso sia stato presentato senza ""versare in colpa nella determinazione della causa di inammissibilità"", deve, altresì, disporsi che il ricorrente versi la somma, determinata in via equitativa, di / tremila euro, in favore della Cassa delle ammende. 5 P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro 3.000 in favore della Cassa delle ammende. Così deciso il 18/11/2021. Il Consigliere estensore Il Presi ente Ersilia ese Angelo o zo ",11841
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211214/snpen@s60@a2021@n45951@tS.clean.pdf,"SENTENZA sul ricorso proposto da Kodra Halil, nato in Albania il 09/03/1991 avverso la sentenza del 10/02/2021 del Tribunale di Milano visti gli atti, il provvedimento denunziato e il ricorso; udita la relazione svolta dal consigliere Ersilia Calvanese; lette le richieste del Pubblico Ministero, in persona del Sostituto Procuratore generale Vincenzo Senatore, che ha concluso chiedendo che il ricorso sia dichiarato inammissibile. RITENUTO IN FATTO 1. Con la sentenza in epigrafe indicata, il Tribunale di Milano applicava all'imputato Kodra Halil, sull'accordo delle parti ex art. 444 cod. proc. pen., la pena per il reato di cui all'art. 73, comma 1, d.P.R. n. 309 del 1990 e disponeva altresì la confisca della somma di denaro in sequestro. 2. Avverso la suddetta sentenza ha proposto ricorso per cassazione l'imputato, denunciando, a mezzo dei propri difensori, i motivi di seguito enunciati nei limiti di cui all'art. 173 disp. att. cod. proc. pen. Penale Sent. Sez. 6   Num. 45951  Anno 2021Presidente: COSTANZO ANGELORelatore: CALVANESE ERSILIAData Udienza: 18/11/20212.1. Violazione di legge, con riferimento alla diversa qualificazione del fatto nell'ipotesi di cui all'art. 73, comma 5 d.P.R. n. 309 del 1990. Erroneamente il Tribunale non ha ravvisato nella condotta attribuita al ricorrente la fattispecie di lieve entità (in tal senso deponevano le risultanze processuali), trattandosi di spaccio di strada. 2.2. Erronea confisca della somma in sequestro. Con formula di stile, il Tribunale si è limitato ad affermare che la somma era sproporzionata al reddito percepito dall'imputato. Doveva essere provato con elementi certi che la somma confiscata fosse provento di attività di spaccio. 3. Con atto depositato il 21 aprile 2021 i difensori hanno dichiarato di voler rinunciare al ricorso. CONSIDERATO IN DIRITTO 1. Il ricorso è inammissibile. 2. Preliminarmente va rammentato che il difensore, di fiducia o d'ufficio, dell'indagato o dell'imputato, non munito di procura speciale non può effettuare una valida rinuncia, totale o parziale, all'impugnazione, anche se da lui autonomamente proposta, a meno che il rappresentato sia presente alla dichiarazione di rinuncia fatta in udienza e non vi si opponga (Sez. U, n. 12603 del 24/11/2015, dep. 2016, Celso, Rv. 266244). Nella specie, i difensori non hanno allegato né hanno fatto comunque riferimento ad una procura speciale rilasciata dall'imputato. Ragion per cui la rinuncia non può spiegare effetto. 3. Il primo motivo articola censure non consentite. La possibilità di ricorrere per cassazione deducendo, ai sensi dell'art. 448, comma 2-bis, cod. proc. pen., l'erronea qualificazione giuridica del fatto contenuto in sentenza è limitata infatti ai soli casi di errore manifesto, configurabile quando tale qualificazione risulti, con indiscussa immediatezza e senza margini di opinabilità, palesemente eccentrica rispetto al contenuto del capo di imputazione (tra tante, Sez. 2, n. 14377 del 31/03/2021, Rv. 281116). Nel caso in esame, le doglianze del ricorrente sono volte a prospettare non una errata qualificazione giuridica del fatto, nei termini sopra indicati, bensì una diversa ricostruzione fattuale della vicenda rispetto a quella compiuta dal primo Giudice e quindi a contestare le conseguenze giuridiche che ne sono state tratte. 2 Quindi in definitiva un errore di diritto che non risulta evidente dal testo del provvedimento impugnato e come tale non deducibile con il ricorso per cassazione avverso la sentenza di patteggiamento. 4. Il secondo motivo è aspecifico, in quanto non si correla al ragionamento giustificativo della sentenza impugnata, che ha in modo articolato e coerente alle risultanze probatorie esposte ha spiegato le ragioni della confisca, disposta ai sensi degli artt. 240-bis cod. pen. e 85-bis d.P.R. n. 309 del 1990. La genericità del motivo, che non articola alcuna critica effettiva alla motivazione sul punto, lo rende palesemente inammissibile. 5. Alla stregua di tali rilievi il ricorso deve essere dichiarato inammissibile. Il ricorrente deve, pertanto, essere condannato, ai sensi dell'art. 616 cod. proc. pen., al pagamento delle spese del procedimento. Considerato che non vi è ragione di ritenere che il ricorso sia stato presentato senza ""versare in colpa nella determinazione della causa di inammissibilità"", deve, altresì, disporsi che il ricorrente versi la somma, determinata in via equitativa, di tremila euro, in favore della Cassa delle ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro 3.000 in favore della Cassa delle ammende. Così deciso il 18/11/2021. Il Consigliere estensore Ersilia alv se Il Presidente Ange gos anzo ",4737
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211125/snpen@s20@a2021@n43532@tS.clean.pdf,"SENTENZA sul ricorso proposto da: BERATI MARSEL nato il 15/03/1987 avverso la sentenza del 11/02/2020 della CORTE APPELLO di MILANO visti gli atti, il provvedimento impugnato e il ricorso; udita la relazione svolta dal Consigliere IGNAZIO PARDO; lette le conclusioni del Pubblico Ministero, in persona del Sostituto Procuratore LUIGI CUOMO che ha concluso chiedendo dichiararsi inammissibile il ricorso; letti i motivi aggiunti presentati nell'interesse dell'imputato con i quali si è replicato alle conclusioni del P.G. e chiesto l'annullamento della sentenza impugnata. RITENUTO IN FATTO 1.1 Con sentenza in data 11 febbraio 2020, la corte di appello di Milano, in parziale riforma della pronuncia del tribunale di Monza del 7 maggio 2019, riduceva la pena inflitta a Berati Marsel in ordine al contestato reato di ricettazione ad anni 3 di reclusione. 1.2 Avverso detta sentenza proponeva ricorso per cassazione il difensore dell'imputato che, con distinti motivi ivi riassunti ex art. 173 disp. att. cod.proc.pen., lamentava: - violazione dell'art. 606 lett. b) ed e) cod.proc.pen, quanto all'elemento oggettivo e soggettivo del reato di ricettazione della somma di denaro, posto che, la corte di appello, aveva valorizzato meri sospetti, non aveva tenuto conto che altri era il conduttore dell'appartamento ove era stata rinvenuta la somma in contanti (tale Cekiri con precedenti per estorsione) e gli altri oggetti rinvenuti erano del tutto leciti; si aggiungeva, poi, che il mero possesso di una somma di denaro non viola alcuna disposizione penale e che la responsabilità era stata fondata su inconsistenti e Penale Sent. Sez. 2   Num. 43532  Anno 2021Presidente: DIOTALLEVI GIOVANNIRelatore: PARDO IGNAZIOData Udienza: 19/11/2021disarticolati indizi; inoltre, l'elemento s.oggettivo del reato, non poteva desumersi dal silenzio e non poteva farsi applicazione del principio citato nella pronuncia di secondo grado valevole solo per coloro che vengano trovati in possesso di beni di origine illecita; assente era ancora la motivazione sul fine di profitto che non poteva desumersi dal mero possesso di denaro e del tutto assente l'indicazione del delitto presupposto, circostanza, quest'ultima, che impediva ai sensi della giurisprudenza di legittimità citata in ricorso l'elevazione dell'imputazione; - difetto di motivazione in ordine alla negazione delle attenuanti generiche, alla determinazione della pena ed errata applicazione dell'art. 240 cod.pen.; a tale ultimo proposito si rappresentava che la confisca era stata estesa anche ad altra somma di euro 25.000 non contestata nel capo di imputazione e che superava il profitto del reato. 1.3 Con parere ritualmente depositato il procuratore generale presso questa Corte di cassazione chiedeva dichiararsi l'inammissibilità del ricorso evidenziando come:"" la decisione impugnata si pone in conformità con l'orientamento giurisprudenziale (cf. Sez. 2 sentenza n. 29685 del 05/07/2011, Rv. 251028), secondo cui ""l'affermazione della responsabilità per il delitto di ricettazione non richiede l'accertamento giudiziale della commissione del delitto presupposto, né dei suoi autori, né dell'esatta tipologia del reato, potendo il giudice affermarne l'esistenza attraverso prove logiche"". CONSIDERATO IN DIRITTO 2.1 Il ricorso è reiterativo di questioni già devolute alla corte di merito e da questa adeguatamente affrontate e risolte e deve, pertanto, essere dichiarato inammissibile. Il principio di riferimento in tema di responsabilità ex art. 648 cod.pen. nei casi di possesso di rilevanti somme di denaro è dettato dal recente intervento di questa Corte di cassazione secondo cui integra il delitto di ricettazione la condotta di chi sia sorpreso nel possesso di una rilevante somma di denaro, di cui non sia in grado di fornire plausibile giustificazione, qualora, per il luogo e le modalità di occultamento della stessa, possa, anche in considerazione dei limiti normativi alla detenzione di contante, ritenersene la provenienza illecita (Sez. 2, n. 5616 del 15/01/2021, Rv. 280883). E tale orientamento va ribadito poiché applicazione della regola generale in tema di reati da ricezione di profitto illecito secondo cui l'affermazione della responsabilità per il delitto di ricettazione non richiede l'accertamento giudiziale della commissione del delitto presupposto, nè dei suoi autori, nè dell'esatta tipologia del reato, potendo il giudice affermarne l'esistenza attraverso prove logiche (Sez. 2, n. 29685 del 05/07/2011, Rv. 251028 - 01). Né tali orientamenti possono ritenersi in contrasto con la pronuncia di questa Corte, citata in ricorso, e secondo cui ai fini della configurabilità del reato di riciclaggio, pur non essendo necessaria la ricostruzione del delitto presupposto in tutti gli estremi storici e fattuali, tuttavia occorre che esso sia individuato nella sua tipologia (Sez. 2, n. 29689 del 28/05/2019, Rv. 277020 - 01). Invero, tale pronuncia, avente ad oggetto provvedimenti di sequestro, ha chiarito che non è possibile procedere al sequestro di somme di denaro contante elevando imputazioni ex art. 648 o 648 bis cod.pen. in assenza di qualsiasi elemento atto a dimostrare l'esistenza di un delitto 2 presupposto, altrimenti legittimandosi la generale ablazione di qualsiasi somma ritenuta rilevante. L'orientamento, quindi, ha sottolineato l'impossibilità di apposizione di un vincolo cautelare fondato sulla sola quantità di contante rinvenuto in possesso di un soggetto, senza però escludere la responsabilità penale ove, oltre a tale dato, si aggiungano ulteriori circostanze dimostrative della provenienza illecita del denaro. Occorre pertanto ribadire il citato primo orientamento di questa Corte di cassazione, secondo cui la responsabilità per ricettazione può essere certamente connessa all'individuazione non soltanto di particolari modalità di occultamento del contante, significative della volontà di occultarlo, ma altresì in presenza di accertati contatti con altri esponenti criminali, di coinvolgimento dell'agente in fatti di reato, di ulteriori elementi significativi della certa provenienza da delitto. E nel caso in esame tutti tali elementi particolari di contorno, significativi della certa provenienza da delitto del contante rinvenuto e sequestrato, appaiono certamente evidenziati dai giudici di merito che difatti hanno sottolineato: - l'elevato ammontare della liquidità pari ad euro 153.050; - il possesso di strumentazione professionale (jamnner e disturbatori di frequenza) normalmente utilizzata per la consumazione di gravi delitti al fine di impedire l'intervento delle forze dell'ordine o di localizzare le stesse; la pluralità di luoghi e immobili in cui il denaro era occultato; - l'intestazione di vari veicoli pure individuati nelle operazioni di perquisizione e sequestro a terzi; - il confezionamento delle banconote in mazzette (con modalità inusuali nel lecito circuito degli affari); - il mancato svolgimento di stabile occupazione lavorativa da parte del ricorrente; - la disponibilità di una macchinetta contasoldi, anch'esso strumento normalmente utilizzato nelle transazioni illecite; - la mancanza di qualsiasi spiegazione o giustificazione circa la provenienza del denaro; il possesso di numerosi cellulari tutti dotati di diverse schede SIM intestate a soggetti differenti, evidentemente destinato ad assicurarsi contatti senza essere oggetto di possibile intercettazione; - il rinvenimento, sempre in occasione della perquisizione, anche di sostanza stupefacente del tipo marijuana. Inoltre, lo stesso orientamento giurisprudenziale citato in ricorso a sostegno della tesi difensiva, precisava il rilievo ai fini della dimostrazione della sussistenza di un reato presupposto, di rapporti e frequentazioni dell'imputato con soggetti pregiudicati; e nel caso in esame il ricorrente, esso stesso pregiudicato per lesioni, risultava detenere le chiavi dell'appartamento del Cekiri, soggetto pluripregiudicato e coinvolto anche in ipotesi di estorsione, e ciò ad ulteriore dimostrazione dell'origine certamente illecita di quell'ampia somma contante. Ne consegue affermare che l'affermazione di responsabilità lungi dall'essere fondata su petizioni di principio prive di qualsiasi conforto probatorio, come sostenuto in ricorso, è stata invece basata 3 su una corretta analisi della complessiva situazione difatto che appare priva .sia di violazione di legge che di difetto di motivazione apparendo la giustificazione fornita dalla sentenza impugnata priva di qualsiasi illogicità tanto più manifesta. 2.2 Accertata l'origine illecita del denaro sulla base delle modalità di conservazione e della presenza di numerosi altri oggetti chiaramente indicativi della dedizione al delitto, correttamente la corte di appello richiamava il principio secondo cui ai fini della configurabilità del delitto di ricettazione, la mancata giustificazione del possesso di una cosa proveniente da delitto costituisce prova della conoscenza della illecita provenienza. (Sez. 2, n. 52271 del 10/11/2016, Rv. 268643 - 01). Difatti, provata la sussistenza dell'elemento oggettivo del reato, incombe sul soggetto trovato in possesso di denaro di origine illecita fornire giustificazione dello stesso. E nel caso in esame essendo mancata qualsiasi indicazione circa la provenienza delle somme e la loro liceità, correttamente si affermava la consapevolezza della loro illecita origine. Quanto alle altre doglianze contenute nel primo motivo va ricordato come recentemente questa Corte di cassazione abbia riaffermato che integra la condotta del delitto di ricettazione l'attività di intromissione nella catena di possibili condotte successive ad un delitto già consumato, posta in essere nella consapevolezza dell'origine illecita del bene, al fine di procurare a sé o ad altri un profitto (Sez. 2, n. 26802 del 10/06/2021, Rv. 281553 - 01). Peraltro è stato anche affermato che il profitto, il cui conseguimento integra il dolo specifico del reato di ricettazione, può avere anche natura non patrimoniale (Sez. 2, n. 15680 del 22/03/2016, Rv. 266516 - 01). Ne consegue affermare che la condotta di ricezione prima e successivo trasporto poi di somme di denaro contante appare integrare l'ipotesi di cui all'art. 648 cod.pen. perché finalizzata alla realizzazione di profitto proprio o altrui. 2.3 Quanto alle altre doglianze: - la mancata concessione delle attenuanti generiche è fondata sulla corretta valutazione di elementi positivi e così in forza di giudizio privo di qualsiasi illogicità essendo costante affermazione di questa corte quella secondo cui in tema di art. 62 bis cod.pen. non è onere del giudice di merito procedere alla valutazione di tutti gli elementi prospettati potendosi ritenere alcuni di questi decisivi ai fini del giudizio di esclusione; - la determinazione della pena rientra nella discrezionalità del giudice di merito e non è sindacabile nel giudizio di cassazione ove non sia frutto di palese arbitrio o rilevante scostamento dai minimi edittali nel caso di specie non sussistente. Infine, anche la confisca della ulteriore somma di denaro appare adeguatamente motivata dalla corte di merito avendo il giudice di Milano attribuito alla somma di 25.000 euro natura anch'essa illecita senza che possa costituire ostacolo decisivo la mancata contestazione in relazione alla stessa poiché la misura di sicurezza patrimoniale appare applicabile per tutti gli oggetti che costituiscono profitto o prodotto di attività delittuosa secondo l'accertamento del giudice che procede. In conclusione, l'impugnazione deve ritenersi manifestamente infondata; alla relativa declaratoria consegue, per il disposto dell'art. 616 cod.proc.pen., la condanna del ricorrente al 4 RESIDENTE Dott. G. ni Diotallevi o pagamento delle spese processuali, nonché al versamento in favore della Cassa delle ammende. di una somma che, ritenuti e valutati i profili di colpa emergenti dal ricorso, si determina equitativamente in C 3.000,00. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Roma, 3 novembre 2021 II_ CONSIGLIERST d p%Itit,—)  ",12180
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46626@tS.clean.pdf,"SENTENZA sul ricorso proposto da: Zaghali Abdellatif, nato il 28/08/1957 avverso la sentenza del 03/06/2021 del Tribunale di Bologna visti gli atti, il provvedimento impugnato e il ricorso; udita la relazione svolta dal Consigliere Antonio Costantini; lette le conclusioni del Pubblico Ministero, in persona del Sostituto Procuratore generale Gianluigi Pratola, che ha richiesto dichiararsi l'inammissibilità del ricorso. RITENUTO IN FATTO 1. Zaghali Abdellatif, per il tramite del difensore avv. Flavia Sandoni, ricorre avverso la sentenza emessa ex art. 444 cod. proc. pen. dal G.u.p. del Tribunale di Bologna che ha applicato la pena di anni tre e mesi quattro di reclusione ed euro 14.000 di multa ed ha, per quel che in questa sede rileva, disposto la confisca ex art. 240-bis cod. pen. della somma di euro 47.205, in ordine ai delitti di cui al all'art. 73, d.P.R. 9 ottobre 1990, n. 309 relativo a fatti di illecita detenzione di 101 grammi di sostanza stupefacente del tipo cocaina. Penale Sent. Sez. 6   Num. 46626  Anno 2021Presidente: CRISCUOLO ANNARelatore: COSTANTINI ANTONIOData Udienza: 01/12/20212. Il ricorrente deduce, ex art. 606, comma 1, lett. a) ed e), cod. proc. pen., vizi di motivazione e violazione di legge con riferimento all'art. 240-bis cod. pen. e 12-sexies I. 306/1992 in ordine alla disposta confisca della somma di denaro in contante di euro 47.205. Osserva la difesa del ricorrente che la motivazione non spiegherebbe le ragioni per le quali, pur in presenza di un'attività lavorativa stabile e lecita, almeno parte della somma sequestrata non potesse essere restituita e rileva la carenza di motivazione in ordine alla pertinenza e riferibilità della somma di denaro confiscata rispetto all'imputazione contestata che riguarda la sola ipotesi di detenzione e non anche di vendita a terzi della sostanza stupefacente. Rappresenta che la droga in sequestro non era suddivisa in dosi e che presso l'abitazione di Zaghali non era stato trovato nessuno strumento utile alla ripartizione in dosi della stessa; elementi tutti da cui deduce la genericità della motivazione della sentenza ritenuta manifestamente illogica. Il Tribunale non avrebbe, inoltre invitato il ricorrente a dare giustificazione della provenienza illecita della somma in sequestro. CONSIDERATO IN DIRITTO 1. L'impugnazione risulta invero inammissibile per genericità e manifesta infondatezza. 2. Deve preliminarmente evidenziarsi che il ricorso, pur interessando una decisione ex art. 444 cod. proc. pen., non incontra i limiti previsti dall'art. 448, comma 2-bis, cod. proc. pen. che prevede che l'impugnazione avverso detta decisione possa avvenire esclusivamente per motivi connessi alla volontà dell'imputato, al difetto di correlazione tra richiesta e sentenza, all'erronea qualificazione giuridica del fatto ed all'illegalità della pena. In tal senso, infatti, si è espressa questa Corte nel suo più ampio consesso (Sez. U, n. 21368 del 26/09/2019, dep. 2020, Savin, Rv. 279348), che ha ammesso il ricorso per cassazione ex art. 606 cod. proc. pen. con riferimento alle misure di sicurezza, sia personali che patrimoniali, che non hanno formato oggetto di accordo tra le parti. 3. Ciò posto, il ricorrente, seppure faccia riferimento a vizi di motivazione, in realtà censura la parte della decisione che ha disposto la confisca della somma rinvenuta in contante all'esito della perquisizione, che ha consentito il contestuale sequestro di sostanza stupefacente del tipo cocaina, ritenendo illegale la disposta misura di sicurezza patrimoniale. 2 Il Collegio osserva che, contrariamente a quanto dedotto nel ricorso, il Tribunale ha spiegato, in termini niente affatto carenti o illogici, le ragioni che hanno fatto ritenere esistenti i presupposti per la confisca della somma di denaro ex art. 240-bis cod. pen. 4. La valorizzata circostanza secondo cui la somma di denaro di ingente importo in contante sia stata rinvenuta occultata all'interno dello stipite della porta, in uno al lavoro di operaio e alla mancata indicazione in ordine alla concreta provenienza della stessa, ha fatto ritenere che il denaro fosse di importo sproporzionato rispetto ai redditi dello stesso; né il ricorso risulta avere contraddetto la complessiva ritenuta sproporzione rispetto ai redditi percepiti, avendo invece la difesa genericamente dedotto come parte della stessa sarebbe comunque di origine lecita; evenienza che, da un lato, finisce per confermare la complessiva sproporzione della somma in concreto rinvenuta rispetto ai redditi percepiti e, dall'altro, invece di confutare la seppur sintetica motivazione che ha condotto a ritenere esistente una sproporzione tra l'ingente somma in contante ed il lavoro svolto, non prende in esame le pur valorizzate modalità di occultamento. Non pertinente risulta la dedotta circostanza secondo cui il delitto contestato non ha ad oggetto la cessione di sostanza stupefacente a terzi, non necessitando l'ipotesi di confisca di cui all'art. 240-bis cod. pen. del concreto accertamento della legittima provenienza della somma che, in presenza del delitto contestato di cui all'art. 73, comma 1, d.P.R. 9 ottobre 1990, n. 309 e della sproporzione tra il reddito del soggetto destinatario del provvedimento ablatorio reale ed il valore dei beni rinvenuti nella sua disponibilità (Sez. 2, n. 18951 del 14/03/2017, Napoli, Rv. 269657), spetta all'indagato/imputato dimostrare con idonea allegazione la legittima provenienza; presunzione che, nel caso di specie, il ricorrente non ha in alcun modo superato. 5. Priva di utile valenza risulta la censura secondo cui il Tribunale non avrebbe invitato il ricorrente a fornire la giustificazione della provenienza lecita del denaro. Nel caso di confisca ex art. 240-bis cod. pen., una volta accertata la sproporzione tra guadagni e patrimonio (nel caso sottoposto a scrutinio non efficacemente confutata), la cui prova deve essere fornita dalla pubblica accusa, la presunzione ""iuris tantum"" d'illecita accumulazione patrimoniale può essere superata, specie quando si assuma sussistere confusione tra risorse di provenienza lecita e illecita, sulla base di specifiche e verificate allegazioni, dalle quali si possa desumere la legittima provenienza del bene confiscato attingendo al patrimonio legittimamente accumulato (Sez. 2 , n. 43387 del 08/10/2019, 3 Novizio, Rv. 277997 - 04); prova che nel caso di specie doveva pertanto essere fornita dal ricorrente il quale avrebbe potuto, acquisire o quantomeno fornire facilmente qualora avesse potuto corroborare la tesi difensiva secondo cui detta ingente somma detenuta in contante e celata nell'infisso di casa fosse di lecita provenienza. 6. All'inammissibilità del ricorso consegue la condanna del ricorrente al pagamento delle spese processuali e della somma di euro tremila in favore della cassa delle ammende, secondo quanto previsto dall'art. 616, comma 1, cod. proc. pen. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Così deciso in data 01/12/2021. Il Consigliere estensore Antonio Costantini ) Il Preside te Anna Cri lo ",7180
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s60@a2021@n47067@tS.clean.pdf,"SENTENZA sul ricorso proposto da Mecja Albert nato a Kryevidh (Albania) il 3/11/1978 avverso la sentenza emessa il 3 febbraio 2021 dalla Corte di appello di Bari; visti gli atti, la sentenza impugnata e il ricorso; udita la relazione del Consigliere Debora Tripiccione; udite le richieste del Pubblico Ministero, in persona del Sostituto Procuratore Generale, Luigi Orsi, che ha concluso chiedendo la dichiarazione di inammissibilità del ricorso. RITENUTO IN FATTO 1.Con la sentenza impugnata la Corte di appello di Bari, in parziale riforma della sentenza emessa dal Tribunale di Foggia con la quale, all'esito di giudizio abbreviato, Albert Mecja è stato ritenuto responsabile del reato di cui agli artt. 73 e 80 d.P.R. n. Penale Sent. Sez. 6   Num. 47067  Anno 2021Presidente: FIDELBO GIORGIORelatore: TRIPICCIONE DEBORAData Udienza: 26/11/2021309 del 1990, ha ridotto la pena inflitta ad anni cinque e mesi quattro di reclusione ed euro 30.000,00 di multa, confermando nel resto la sentenza impugnata. Dalla concorde ricostruzione delle due sentenze di merito risulta che il Mecja è stato fermato a bordo dell'autovettura Jaguar X-Type all'interno della quale sono stati rinvenuti otto panetti di eroina, del peso complessivo di Kg. 4,163, occultati nel vano airbag della vettura. All'esito della successiva perquisizione di un garage nella disponibilità dell'imputato, sono stati, altresì, rinvenuti e sequestrati kg. 18,38 di eroina, kg. 90,70 di sostanze da taglio, materiale destinato alla pesatura ed al confezionamento della sostanza, nonché, tra l'altro, per quanto rileva ai fini della presente decisione, due elettrodomestici Bimby, marca Vorwerk, ed un personal computer marca Acer. Dalla perizia espletata sulla sostanza in sequestro è emerso che conteneva una quantità complessiva di principio attivo puro pari a kg. 6,271 da cui sono ricavabili 250.835 dosi singole medie droganti. 2. Propone ricorso per cassazione il difensore di fiducia di Mecja Albert, avv. Francesco Santangelo, articolando quattro motivi, di seguito illustrati nei limiti strettamente necessari alla motivazione. 2.1 Con il primo motivo si deduce la violazione dell'art. 80 d.P.R. n. 309 del 1990 in quanto, pur essendo il caso di specie al limite della soglia quantitativa individuata dalla giurisprudenza di legittimità ai fini della configurabilità dell'aggravante, la stessa non può ravvisarsi sulla base delle seguenti circostanze: la sostanza rinvenuta non era in grado di saturare il mercato; l'imputato non ha collegamenti con la criminalità organizzata; il quantitativo rinvenuto e le modalità della condotta, circoscritte alla sola detenzione, non hanno creato un grave pericolo per la salute pubblica. 2.2 Con il secondo motivo si deduce la violazione dell'art. 69 cod. pen. nella formulazione del giudizio di equivalenza tra le circostanze attenuanti generiche e l'aggravante di cui al citato art. 80, atteso che il giudizio di bilanciamento deve essere formulato non in relazione alla gravità del reato, ma alle singole circostanze ed ai fatti cui si riferiscono (si richiama Sez. 5, n. 10339 del 28/1/2019, Hordoan). Nel caso di specie, l'assenza di un concreto pericolo per la salute pubblica, l'incensuratezza dell'imputato ed il suo comportamento collaborativo, avendo dapprima tentato di definire il procedimento ai sensi dell'art. 444 cod. proc. pen. e, successivamente, chiesto il giudizio abbreviato, costituiscono indici di prevalenza delle circostanze attenuanti generiche. 2 2.3 Con il terzo motivo di ricorso si deducono i vizi cumulativi di violazione dell'art. 133 cod. pen. e di omessa motivazione nella commisurazione del trattamento sanzionatorio, determinato in misura superiore al minimo edittale. 2.4 Con il quarto motivo si deducono i vizi di violazione di legge e di omessa e contraddittoria motivazione in relazione al punto concernente la confisca dell'autovettura, disposta in assenza di un collegamento funzionale e strutturale tra la res ed il reato e su un bene appartenente ad un terzo (il fratello dell'imputato). Analoga censura viene formulata anche in relazione alla confisca degli elettrodomestici Bimby e del personal computer, trattandosi di beni appartenenti a terzi (rispettivamente il fratello ed il figlio dell'imputato) e di misura disposta senza alcuna motivazione al riguardo. CONSIDERATO IN DIRITTO 1. Il ricorso è inammissibile per manifesta infondatezza e genericità dei motivi dedotti. 2. Il primo motivo è manifestamente infondato. La sentenza impugnata non è incorsa in alcuna violazione di legge nell'applicare la circostanza aggravante di cui all'art. 80 d.P.R. n. 309 del 1990, ravvisata dalla Corte territoriale in considerazione del quantitativo della sostanza in sequestro (pari a 21 kg. di eroina). Contrariamente a quanto sostiene il ricorrente, la giurisprudenza di questa Corte considera il criterio basato sul rapporto tra quantità di principio attivo e valore massimo tabellarmente detenibile quale unico parametro utilizzabile ai fini dell'individuazione della soglia oltre la quale è configurabile la circostanza aggravante dell'ingente quantità (Sez. U, n. 36258 del 24/05/2012, Biondi, Rv. 253150). La validità di tale criterio è stata recentemente ribadita da Sez. U., n. 14722 del 30/01/2020, Polito, Rv. 279005 in cui la Corte ha, altresì, precisato che, con riferimento alle c.d. droghe leggere, l'aggravante non è di norma ravvisabile quando la quantità di principio attivo è inferiore a 2 chilogrammi di principio attivo pari a 4000 volte il valore - soglia di 500 milligrammi. In particolare, le Sezioni Unite Biondi hanno rilevato che, mentre ai fini della configurabilità dell'attenuante del fatto di lieve entità, l'art. 73, comma 5, d.P.R. n. 309 del 1990, invita il giudice a prendere in esame, oltre alla quantità dello stupefacente trattato, vari altri parametri (i mezzi adoperati, le modalità della condotta, le circostanze che l'hanno accompagnata, la qualità dello stupefacente), l'aggravante di cui al comma 2 dell'art. 80 del medesimo 3 d.P.R. fa riferimento solo alla quantità (""ingente"") della sostanza. Pertanto, il giudice non può e non deve far riferimento a nessun altro parametro, se non a quello (estrinseco e oggettivo) della ""ingente"" quantità. Proprio in applicazione di tale criterio oggettivo Sez. 4, n. 34255 del 15/07/2014, Fabbri, Rv. 260640 ha ritenuto immune da censure la decisione del giudice di merito che aveva ravvisato la configurabilità dell'aggravante di cui al citato art. 80, avuto riguardo al rilevantissimo quantitativo di eroina, da cui erano ricavabili oltre sessantamila dosi singole. Analogamente, Sez. 6, n. 27128 del 25/05/2011, D'Antonio, Rv. 250736 ha affermato che ai fini del riconoscimento della circostanza aggravante di cui all'art. 80, comma 2, d. P.R. n. 309 del 1990, non possono di regola definirsi ""ingenti"" i quantitativi di droghe ""pesanti"" (ad es., eroina e cocaina) o ""leggere"" (ad es., hashish e marijuana) che, sulla base di una percentuale media di principio attivo per il tipo di sostanza, siano rispettivamente al di sotto dei limiti di due chilogrammi e cinquanta chilogrammi. 2. Parimenti inammissibile è il secondo motivo di ricorso. Giova, al riguardo, premettere che secondo la giurisprudenza di questa Corte, le statuizioni relative al giudizio di comparazione tra opposte circostanze, implicando una valutazione discrezionale tipica del giudizio di merito, sfuggono al sindacato di legittimità qualora non siano frutto di mero arbitrio o di ragionamento illogico e siano sorrette da sufficiente motivazione, tale dovendo ritenersi quella che per giustificare la soluzione dell'equivalenza si sia limitata a ritenerla la più idonea a realizzare l'adeguatezza della pena irrogata in concreto (Sez. U, n. 10713 del 25/02/2010, Contaldo, Rv. 245931). Nel caso in esame, la sentenza impugnata, con motivazione immune da vizi logici o giuridici, ha escluso la sussistenza dei presupposti per riconoscere la prevalenza delle circostanze attenuanti generiche, considerando il comportamento processuale dell'imputato che, pur avendo ammesso l'addebito, non ha fornito alcuna indicazione sulla provenienza della sostanza stupefacente in sequestro e sul contesto organizzativo nel quale lo stesso era inserito, nonché la sproporzione tra la sua capacità economica (ha dichiarato di lavorare come operano) ed il valore della droga in sequestro. La censura formulata dal ricorrente si presenta, peraltro, generica in quanto, omettendo il confronto con tali argomentazioni, si limita ad insistere, prospettando una insussistente violazione dell'art. 69 cod. peri., sulla riconoscibilità della prevalenza delle circostanze attenuanti generiche in considerazione dei medesimi indici - incensuratezza e scelta del rito abbreviato - in parte già valutati, quanto al 4 primo elemento, dalla sentenza di primo grado, unitamente alla confessione resa, al fine di concedere al Mecja le circostanze attenuanti generiche. Va, peraltro, aggiunto, che poiché la scelta di definire il processo nelle forme del rito abbreviato implica, per legge, il riconoscimento di una predeterminata riduzione della pena, la stessa non può, di per sé, costituire il fondamento per una diversa e più favorevole formulazione del giudizio di bilanciamento delle circostanze (si veda, negli stessi termini, quanto alla concessione delle circostanze attenuanti generiche, Sez. 3, n. 46463 del 17/09/2019, Di Puccio, Rv. 277271 che ha escluso la loro concedibilità sulla sola base di tale scelta processuale, rilevando che, in caso contrario, la stessa circostanza comporterebbe due distinte conseguenze favorevoli all'imputato; Sez. 2, n. 24312 del 25/03/2014, Diana, Rv. 260012). 3. Anche il terzo motivo di ricorso non supera il vaglio di ammissibilità per genericità e manifesta infondatezza. La sentenza impugnata, senza incorrere in alcuna violazione dell'art. 133 cod. pen., con motivazione adeguata, ha rideterminato il trattamento sanzionatorio considerando la gravità della condotta ed il comportamento processuale dell'imputato in entrambi i gradi di giudizio, avendo lo stesso reso confessione nel giudizio di primo grado e rinunciato parzialmente ai motivi di appello. Inoltre, secondo il costante orientamento della giurisprudenza di legittimità, la graduazione della pena, anche in relazione agli aumenti ed alle diminuzioni previsti per le circostanze aggravanti ed attenuanti, rientra nella discrezionalità del giudice di merito, che la esercita, così come per fissare la pena base, in aderenza ai principi enunciati negli artt. 132 e 133 cod. pen.; ne discende che è inammissibile la censura che, nel giudizio di cassazione, miri ad una nuova valutazione della congruità della pena la cui determinazione non sia frutto di mero arbitrio o di ragionamento illogico e sia sorretta da sufficiente motivazione (Sez. 5, n. 5582 del 30/09/2013, dep. 2014, Ferrario, Rv. 259142). 4. Il quarto motivo è inammissibile per carenza di interesse del ricorrente, avendo lo stesso specificamente dedotto che i beni di cui si contesta la confisca appartengono a terzi. Come affermato dalle Sezioni Unite di questa Corte, la facoltà di attivare i procedimenti di gravame non è assoluta e indiscriminata, ma è subordinata alla presenza di una situazione in forza della quale il provvedimento del giudice risulta idoneo a produrre la lesione della sfera giuridica dell'impugnante e l'eliminazione o la riforma della decisione gravata rende possibile il conseguimento di un risultato vantaggioso. Ne consegue che la legge processuale non ammette l'esercizio del diritto 5 di impugnazione avente di mira la sola esattezza teorica della decisione, senza che alla posizione giuridica del soggetto derivi alcun risultato pratico favorevole, nel senso che miri a soddisfare una posizione oggettiva giuridicamente rilevante e non un mero interesse di fatto (Sez. U, n. 10372 del 27/09/1995, Serafino, Rv. 202269; Sez. U, n. 42 del 13/12/1995, Timpani, Rv. 203093). E' stato, inoltre, chiarito che nel sistema processuale penale, la nozione di interesse ad impugnare non può essere basata sul concetto di soccombenza - a differenza delle impugnazioni civili che presuppongono un processo di tipo contenzioso, quindi una lite intesa come conflitto di interessi contrapposti - ma va piuttosto individuata in una prospettiva utilitaristica, ossia nella finalità negativa, perseguita dal soggetto legittimato, di rimuovere una situazione di svantaggio processuale derivante da una decisione giudiziale, e in quella, positiva, del conseguimento di un'utilità, ossia di una decisione più vantaggiosa rispetto a quella oggetto del gravame, e che risulti logicamente coerente con il sistema normativo (Sez. U, n. 6624 del 27/10/2011, dep. 2012, Marinaj, Rv. 251693). In applicazione di tale specifica nozione dell'interesse all'impugnazione, è, stato, pertanto, dichiarato inammissibile per difetto di interesse il ricorso per cassazione proposto dall'imputato che - come nel caso in questione - non è proprietario del bene sottoposto a confisca, salvo che non vanti un interesse concreto ed attuale alla proposizione dell'impugnazione (Sez. 6, n. 11496 del 21/10/2013, dep. 2014, Castellaccio, Rv. 262612; si veda anche, in tema di sequestro preventivo, Sez. 1, n. 15998 del 28/02/2014, Pascale, Rv. 259601). 5. All'inammissibilità del ricorso segue la condanna del ricorrente al pagamento delle spese processuali. Inoltre, il ricorrente va condannato al pagamento della somma di euro tremila da versare in favore della cassa delle ammende, non potendosi ritenere che lo stesso abbia proposto il ricorso senza versare in colpa nella determinazione della causa di inammissibilità (Corte cost. n. 186 del 2000). P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Così deciso il 26 novembre 2021 Il Presidente Giorgioì.ei lelbo    ",13936
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s40@a2021@n45600@tS.clean.pdf,"SENTENZA sul ricorso proposto da: VILLANI GRETA nato a TORINO il 24/11/1990 avverso la sentenza del 14/07/2020 della CORTE APPELLO di ANCONA visti gli atti, il provvedimento impugnato e il ricorso; udita la relazione svolta dal Consigliere EUGENIA SERRAO; udito il Pubblico Ministero, in persona del Sostituto Procuratore OLGA MIGNOLO che ha concluso per l'inammissibilità del ricorso; udito il difensore 'avvocato BIANCOFIORE PAOLO FILIPPO del foro di PESARO in difesa di VILLANI GRETA, che ha concluso chiedendo l'accoglimento del ricorso Penale Sent. Sez. 4   Num. 45600  Anno 2021Presidente: DI SALVO EMANUELERelatore: SERRAO EUGENIAData Udienza: 18/11/2021RITENUTO IN FATTO 1. La Corte di appello di Ancona, con la sentenza indicata in epigrafe, ha confermato la pronuncia di condanna emessa, a seguito di rito abbreviato, il 26 novembre 2015 dal Tribunale di Ancona nei confronti di Villani Greta per il delitto di cui all'art.589 cod. pen.,in relazione agli artt.141, comma 2, e 157, comma 7, d. Igs. 30 aprile 1992, n.285 per avere cagionato il decesso di Pieroni Ofelia, per colpa generica e per inosservanza delle norme sulla circolazione stradale. In particolare, all'imputata si addebitava di non aver prestato la dovuta attenzione e di non aver mantenuto il controllo dell'auto mentre percorreva la S.S. 16 con direzione Senigallia-Cesano, tanto da tamponare il velocipede condotto da Pieroni Ofelia, cagionandole lesioni gravissime con esito mortale. In Senigallia il 14 marzo 2012, con decesso avvenuto il 17 marzo 2012. 2. L'iniziale ricostruzione accusatoria della dinamica del sinistro prevedeva la corresponsabilità dell'imputata e di MD Shamin che, a bordo di un autoveicolo che precedeva sia l'autovettura della Villani sia il velocipede, avrebbe aperto improvvisamente la portiera sinistra, costringendo chi lo seguiva ad allargare la traiettoria di marcia. Il giudice di primo grado, però, sulla base delle consulenze tecniche fatte eseguire dal pubblico ministero e dalla parte civile e delle tracce presenti, aveva ritenuto che la bicicletta fosse stata tamponata dall'autovettura Opel Agila condotta dall'imputata senza alcuna interferenza causale della condotta del coimputato. 2.1. La Corte di appello, aderendo alla richiesta della difesa dell'imputata appellante, ha disposto la rinnovazione dell'istruttoria mediante espletamento di una perizia cinematica. 2.2. I giudici di secondo grado sono, tuttavia, pervenuti alla conferma della condanna sulla base dell'identica ricostruzione della dinamica del sinistro sposata dal giudice di primo grado. Sebbene il perito avesse escluso che l'Opel Agila avesse invaso la banchina di destra, stabilendo che il punto d'urto tra l'autovettura condotta dall'imputata e la bicicletta fosse individuabile all'interno della corsia di marcia, circa 10 metri prima che l'Opel Agila andasse ad impattare contro lo sportello dell'altra autovettura (Opel Astra) e alla distanza di almeno 70 centimetri dalla linea longitudinale continua di margine, la Corte territoriale ha ritenuto non adeguatamente motivata tale conclusione. Secondo il perito, l'autovettura aveva urtato la bicicletta mentre quest'ultimo mezzo si trovava inclinato di 10 gradi, in atto di superare l'Opel Astra ferma sul margine destro della carreggiata; l'autovettura aveva, dunque, intercettato la traiettoria della bicicletta a causa della presenza della Opel Astra che, sebbene parcheggiata sulla 2 banchina, costituiva ingombro della corsia di marcia a causa della portiera aperta; la manovra di scarto a sinistra eseguita dalla ciclista era avvenuta quando la Opel Agila era a circa 40 metri e a 3 secondi dal punto d'impatto, rendendo inevitabile l'urto. La Corte territoriale ha, tuttavia, ritenuto che la conformazione rettilinea della strada, la luce del giorno e l'ottima visibilità, il traffico definito scarso, fossero indicativi della possibilità per la Villani di percepire tanto la presenza della bicicletta quanto quella della Opel Astra ben prima del momento in cui la bicicletta aveva iniziato la manovra di scarto e, per tale ragione, ha ritenuto evitabile l'urto ove la Villani avesse moderato la velocità, anche in senso inferiore ai limiti ivi previsti. I giudici hanno ribadito la maggiore attendibilità delle conclusioni alle quali era pervenuto il consulente del pubblico ministero, secondo il quale la Opel Agila aveva tamponato la bicicletta all'interno della banchina, tanto desumendo dalle tracce lasciate dall'autovettura con le ruote di destra proprio sulla banchina. 3. Greta Villani ha proposto ricorso per cassazione avverso la sentenza di appello deducendo, con un primo motivo, contraddittorietà e manifesta illogicità della motivazione per erronea, omessa, illogica interpretazione di elementi fattuali e tecnici emersi dalla perizia espletata in grado di appello. La Corte distrettuale si era determinata a disporre la perizia in considerazione della evidente inattendibilità della ricostruzione cinematica offerta dal consulente tecnico del pubblico ministero, non tralasciando di rimarcare come la questione più rilevante e controversa da accertare fosse la localizzazione del punto d'urto tra l'autovettura condotta dall'imputata e il velocipede condotto dalla vittima. Nonostante il perito avesse escluso che la traccia gommosa presente all'interno della banchina laterale fosse riconducibile alla vettura dell'imputata, il giudice di appello ha ritenuto non condivisibili le conclusioni del perito. A tale conclusione, tuttavia, la Corte sarebbe pervenuta pur riconoscendo la validità di alcuni dati tecnici acquisiti nel corso della perizia, ossia la velocità pari a 50 km/h della Opel Agila al momento dell'urto, l'inclinazione della bicicletta di almeno 10 gradi rispetto all'asse stradale, la circostanza che la ciclista avesse iniziato la deviazione verso sinistra per portarsi dalla banchina alla corsia di marcia quando l'imputata si trovava a 40 metri dalla zona d'urto e a circa tre secondi dall'investimento. È stato anche accertato che, nel momento in cui il velocipede aveva attraversato la linea longitudinale continua del margine destro, la vettura era a circa 14 metri di distanza e a un secondo dalla collisione. Sulla base di una congettura, la Corte ha ritenuto che la conducente dell'autovettura fosse in grado di percepire prima di quel momento tanto la manovra della bicicletta quanto la presenza della Opel Astra parcheggiata nella banchina, così 3 sconfessando le conclusioni dei perito sul presupposto che l'automobilista fosse in grado di intuire che la bicicletta avrebbe superato l'ostacolo parcheggiato sulla banchina. La Corte ha erroneamente ritenuto che la banchina fosse tratto di strada riservato al transito delle biciclette, mentre ai sensi dell'art.3 cod. strada la banchina non fa parte della sede stradale destinata al transito dei veicoli e può essere utilizzata solo in via del tutto eccezionale al fine di scongiurare incidenti, condizione che non ricorreva nel caso in esame. L'erronea funzione attribuita dal giudice di appello alla banchina pone dubbi sulla logicità della motivazione e incide anche sulla correttezza giuridica di una decisione che si basa su un presupposto normativo palesemente errato; la vittima non era, infatti, legittimata a transitare nella banchina e avrebbe dovuto circolare nella corsia di marcia, che non si sarebbe trovata a invadere ove l'avesse già percorsa. Secondo la difesa, la Corte territoriale ha ingiustificatamente annullato la netta distinzione segnata dal perito tra il momento in cui la ciclista ha iniziato a deviare e il momento in cui ha oltrepassato la linea di margine della carreggiata, divenendo ostacolo visibile e percepibile dall'automobilista, disattendendo il preciso calcolo delle posizioni sincrone dei veicoli esposto nell'elaborato peritale e anticipando la fase di massima attenzione esigibile dall'imputata. Si tratta di una rilettura critica approssimativa con cui la Corte territoriale ha sovvertito le conclusioni dell'elaborato peritale, sovrapponendo indebitamente il concetto di mera prevedibilità a quello di effettiva percezione del pericolo e disattendendo una serie di elementi oggettivi che avrebbero dovuto condurre ad escludere la causalità della colpa. Elementi individuati dal perito, che aveva evidenziato come l'automobilista si fosse trovata di fronte a una situazione di pericolo improvvisa, non agevolmente percepibile tenuto conto dei tempi di percezione del pericolo, della repentinità della manovra posta in essere dalla ciclista e del necessario intervallo psicotecnico di reazione. La motivazione è illogica laddove, con riferimento alla localizzazione del punto d'urto, si è dissociata dalle conclusioni del perito, ritenendole non adeguatamente motivate, e tuttavia giustificando la verosimiglianza della ricostruzione effettuata dal consulente tecnico del pubblico ministero sulla base della ritenuta anomalia della traiettoria seguita dalla Villani dopo l'urto, ritenendo più ragionevole che in tale frangente la conducente della Opel Agila sterzasse verso sinistra piuttosto che convergere a destra, sconfinando nella banchina e urtando la portiera della Opel Astra. I giudici di appello hanno ritenuto, anche nel caso in cui l'individuazione del punto d'urto all'interno della banchina fosse infondata, che la dinamica dell'incidente dimostrasse la forte disattenzione dell'automobilista, che ben prima del punto d'urto avrebbe potuto apprezzare il graduale spostamento della bicicletta verso sinistra, peraltro contraddicendo altro punto della motivazione in cui si è 4 convenuto sul fatto che la manovra della ciclista potesse essere stata repentina. Il rimprovero mosso all'imputata si fonda su una valutazione a posteriori del fatto e sulla congetturale contestazione di non aver intuito la manovra della ciclista, senza alcuna riflessione in ordine al principio di affidamento. Ulteriore elemento di illogicità è rinvenibile laddove si è contestato al perito di aver trascurato la traccia di incisione lasciata dalla bicicletta al centro della banchina, da valutare unitamente alla traccia gommosa, ritenuta dal perito non riconducibile alla Opel Agila della Villani. La Corte di appello ha, dunque, disatteso le risultanze peritali sulla base di affermazioni atecniche, collegate alla scienza personale del giudice. Con il secondo motivo ha dedotto erronea applicazione dì legge in relazione all'art. 133 cod. pen. nella parte in cui la Corte di appello ha giustificato il riconoscimento delle attenuanti generiche in forma equivalente rispetto alle aggravanti contestate, in ragione delle manovre tenute dagli altri utenti coinvolti, trascurando la condizione di incensuratezza dell'imputata. CONSIDERATO IN DIRITTO 1. Il primo motivo di ricorso è inammissibile. 1.1. Giova premettere, in linea di principio, che la rinnovazione istruttoria in appello mediante espletamento di una .perizia non disposta in primo grado non presuppone, né implica, che il giudice di appello abbia ritenuto o debba in ogni caso ritenere non condivisibili le consulenze tecniche di parte già esaminate dal primo giudice. Il giudice di appello può ritenere necessario disporre la perizia qualora rilevi un effettivo e documentato contrasto tra le conclusioni del consulente del pubblico ministero e quelle del consulente della difesa, senza che ciò comporti l'obbligo di conformarsi alle conclusioni del perito, rimanendo fermo il principio del libero convincimento del giudice, attingibile da qualsiasi atto legittimamente acquisito al processo; il giudice avrà comunque l'obbligo di motivare esaurientemente le ragioni del suo diverso convincimento (Sez. 3, n. 13997 del 25/10/2017, dep.2018, P., Rv. 273159). 1.2. E vale, altresì, la pena ricordare che il vizio di illogicità manifesta deve risultare di spessore tale da risultare percepibile ictu ocu/i, dovendo il sindacato di legittimità al riguardo essere limitato a rilievi di macroscopica evidenza, restando ininfluenti le minime incongruenze e considerandosi disattese le deduzioni difensive che, anche se non espressamente confutate, siano logicamente incompatibili con la decisione adottata, purché siano spiegate in modo logico ed adeguato le ragioni del convincimento senza vizi giuridici (Sez. U, n. 47289 del 24/09/2003, Petrella, Rv. 226074; Sez. U, n. 24 del 24/11/1999, 5 Spina, Rv. 214794). A tal !riguardo, deve tuttora escludersi la possibilità di «un'analisi orientata ad esaminare in modo separato ed atomistico i singoli atti, nonché i motivi di ricorso su di essi imperniati ed a fornire risposte circoscritte ai diversi atti ed ai motivi ad essi relativi» (Sez. 2, n. 18163 del 22/04/2008, Ferdico, Rv. 239789), e la possibilità per il giudice di legittimità di una rilettura degli elementi di fatto posti a fondamento della decisione o l'autonoma adozione di nuovi e diversi parametri di ricostruzione e valutazione dei fatti (Sez. 6, n. 25255 del 14/02/2012, Minervini, Rv. 253099). 2. Tanto premesso, il Collegio ritiene che il dedotto vizio di motivazione sia chiaramente insussistente e che il relativo motivo sia inammissibile. 2.1. Secondo il giudice di primo grado alcuni dati risultavano pacifici, in particolare che l'autovettura dell'imputata avesse impattato con la bicicletta e che dopo l'urto la ciclista fosse stata sollevata andando ad urtare con il capo il parabrezza della Opel Agila nella parte destra superiore, per poi essere sospinta in avanti sino a cadere a terra e andare a collidere contro il muretto di recinzione di una delle abitazioni site sulla destra della strada, immediatamente dietro la parte posteriore della Opel Astra in sosta. Altro elemento messo in luce dal giudice di primo grado era la presenza di tracce ematiche in corrispondenza della ruota destra della vettura parcheggiata e la presenza di lievi scalfitture nella parte posteriore della Opel Astra dovute all'urto della bicicletta, anch'essa ferma dietro tale autovettura. Altro elemento accertato era che la Opel Agila aveva impattato contro lo spigolo dello sportello anteriore sinistro della Opel Astra. Elemento, per contro, controverso era l'individuazione del punto d'urto tra la Opel Agila e la bicicletta. Gli agenti intervenuti per i rilievi e il consulente tecnico del pubblico ministero ritenevano collocabile tale punto all'interno della banchina laterale, anche per la presenza di una traccia gommosa presente sull'asfalto all'interno della banchina a immediato ridosso dello spigolo della Astra, attribuita allo pneumatico della Opel Agila; si trattava, infatti, di una traccia obliqua da destra verso sinistra, tale da indurre a ritenere provato che l'autovettura della Villani, per evitare l'impatto con la vettura ferma, avesse sterzato per uscire dalla banchina. Altro elemento controverso riguardava il tipo di urto tra la vettura e il velocipede, risolto dal giudice di primo grado nel senso che fosse da escludere un impatto prevalentemente o totalmente laterale, in ragione dei danni riportati dalla ruota posteriore della bicicletta e dell'assenza di significativi danni laterali. Altro elemento a sostegno del fatto che l'urto fosse avvenuto all'interno della banchina era stato individuato, nella sentenza di primo grado, nella presenza di tracce di scarrocciamento presenti sulla banchina, attribuibili alla bicicletta dopo l'urto. 6 2.2. Le principali critiche mosse dall'appellante riguardavano la ricostruzione del tipo di urto in termini di tamponamento, la direzione di marcia della bicicletta in correlazione con la presenza dell'autovettura ferma, la ritenuta ininfluenza della condotta di guida del conducente della Opel Astra, l'affermazione per cui l'imputata avrebbe invaso la banchina laterale di destra, la ritenuta estraneità della condotta della vittima. 2.3. La Corte di appello ha aderito alla richiesta dell'appellante di disporre una perizia cinematica volta ad individuare la direzione dei mezzi coinvolti, il punto d'urto, le rispettive velocità, la riconducibilità all'auto dell'imputata della traccia, l'incidenza causale del comportamento tenuto dal conducente della Opel Astra. 2.4. L'esito della perizia ha consegnato la descrizione di una dinamica diversa da quella ricostruita in primo grado, partendo dall'affermazione per cui la traccia presente sulla banchina non fosse riconducibile alla Opel Agila ma al materiale plastico del pannello interno della portiera destra della Opel Astra, distaccatosi a seguito della collisione. Partendo da tale assunto, il perito ha dedotto che il punto d'urto si trovasse all'interno della corsia di marcia ad almeno 70 centimetri dalla tinea longitudinale continua di margine. 2.5. Non vi è contraddizione nella motivazione, laddove la Corte territoriale ha ritenuto condivisibile il ragionamento scientifico sviluppato dal perito circa la velocità di impatto della Opel Agila, pari a 50 km/h e la ricostruzione del tipo di urto tra i due mezzi, peraltro, coincidente con quanto affermato nella sentenza di primo grado, (individuandosi un urto latero-posteriore che il perito ha specificato indicando come la bicicletta fosse stata urtata dall'auto mentre era inclinata di almeno 10 gradi in fase di deviazione verso sinistra), pervenendo, tuttavia, a dissentire dalle conclusioni tratte dal perito, che aveva ritenuto inevitabile l'urto in ragione della repentinità della manovra eseguita dalla ciclista. 2.6. I giudici di appello hanno, in primo luogo, evidenziato che nel corso della discussione orale avvenuta all'udienza del 17/12/2019 la ricostruzione del perito aveva mostrato talune incongruenze. In primo luogo, con riguardo alla possibilità per l'automobilista di percepire lo stato dei luoghi, caratterizzato da strada rettilinea e da ottima visibilità con traffico scarso; tale rilievo ha indotto la Corte a ritenere che, anche a voler sposare la ricostruzione del perito, l'automobilista avrebbe avuto a possibilità di percepire, in un momento precedente l'inizio della manovra da parte della ciclista, tanto la presenza della bicicletta quanto la presenza della Opel Astra parcheggiata; la Corte ha, sul punto, anche aggiunto che la conducente della Opel Agila, trovandosi a 40 metri dalla zona d'urto allorché la ciclista aveva iniziato la deviazione verso sinistra per portarsi dall'interno della banchina nella corsia di marcia, se avesse tenuto una 7 velocità di marcia particolarmente prudenziale in relazione alla situazione che si presentava, avrebbe potuto, anche in considerazione delle caratteristiche della strada larga 3,70 metri, th eseguire un'efficace manovra di emergenza, senza che potesse assumere rilievo persino l'eventuale osservanza dei limiti imposti dal codice della strada, secondo la logica e la ratio della norma cautelare dettata dall'art.141 cod.strada. 2.7. La Corte territoriale, poi, con ragionamento esente da illogicità, ha spiegato le ragioni per le quali la localizzazione del punto d'urto da parte del perito fosse non condivisibile, sia perchè non sufficientemente sostenuta dal semplice rilievo che la traccia gommosa non fosse ascrivibile allo pneumatico della Opel Agile, posto che vi era anche una traccia di abrasione all'interno della banchina lasciata dalla bicicletta dopo l'urto, sia perchè addirittura contrastante con la manovra eseguita dopo l'urto dalla Opel Agila, che aveva urtato contro la portiera della Opel Astra leggermente aperta entrando con le ruote di destra nella banchina, tanto da sormontare con quella anteriore un pannello in plastica lasciando a terra una traccia obliqua, indice del fatto che la Opel Agile avesse sterzato verso sinistra per evitare l'impatto con l'autovettura ferma. 2.8. La Corte territoriale non ha, inoltre, trascurato di valutare la responsabilità dell'imputata anche alla luce della ricostruzione della dinamica offerta dal perito individuando, come detto, in relazione allo stato dei luoghi, la correlazione causale tra la violazione della regola che impone di moderare particolarmente la velocità e il sinistro e sottolineando come il tipo di urto tra la parte anteriore destra della Opel Agile e la ruota posteriore della bicicletta fosse ulteriore elemento ostativo alla tesi di una improvvisa e inattesa deviazione a sinistra da parte della vittima. Offrendo, quindi, specifica e ragionata illustrazione delle ragioni per le quali ha sposato le valutazioni del consulente tecnico di parte. 3. Il secondo motivo di ricorso è inammissibile. E' appena il caso di considerare che, in tema di valutazione dei vari elementi per la concessione delle attenuanti generiche, ovvero in ordine al giudizio di comparazione e per quanto riguarda la determinazione della pena ed i limiti del sindacato di legittimità su detti punti, la giurisprudenza di questa Suprema Corte non solo ammette la cosiddetta motivazione implicita (Sez. 6, n. 36382 del 04/07/2003, Dell'Anna, Rv. 227142) o con formule sintetiche (tipo «si ritiene congrua», Sez. 4, n. 23679 del 23/04/2013, Viale, Rv. 256201; Sez. 6, n. 9120 del 02/07/1998, Urrata, Rv. 211583), ma afferma anche che la ratio della disposizione di cui all'art.62 bis cod. pen. non impone al giudice di merito di esprimere una valutazione circa ogni singola deduzione difensiva. La Corte di appello ha, peraltro, esplicitato le ragioni per le quali non ritenesse di effettuare un diverso giudizio di bilanciamento. 8 4. Alla declaratoria d'inammissibilità segue la condanna della ricorrente al pagamento delle spese processuali; ed inoltre, alla luce della sentenza 13 giugno 2000, n. 186, della Corte costituzionale e rilevato che, nella fattispecie, non sussistono elementi per ritenere che «la parte abbia proposto il ricorso senza versare in colpa nella determinazione della causa di inammissibilità», la ricorrente va condannata al pagamento di una somma che si stima equo determinare in euro 3.000,00 in favore della Cassa delle ammende. P.Q.M. Dichiara inammissibile il ricorso e condanna la ricorrente al pagamento delle spese processuali e della somma di euro tremila in favore della Cassa delle Ammende. Così deciso il 18 novembre 2021 ",22051
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211220/snpen@s60@a2021@n46637@tS.clean.pdf,"SENTENZA sul ricorso proposto da Mastrogiacomo Francesco, nato a Bari il 31/07/1990 avverso l'ordinanza del 20/05/2021 del Tribunale di Bari; visti gli atti, il provvedimento impugnato ed il ricorso; udita la relazione svolta dal Consigliere Martino Rosati; lette le conclusioni del Procuratore generale, in persona del Sost. Vincenzo Senatore, che ha chiesto di dichiarare inammissibile il ricorso. Penale Sent. Sez. 6   Num. 46637  Anno 2021Presidente: PETRUZZELLIS ANNARelatore: ROSATI MARTINOData Udienza: 02/12/2021RITENUTO IN FATTO E CONSIDERATO IN DIRITTO 1. Francesco Mastrogiaconno, attraverso il proprio difensore, impugna l'ordinanza del Tribunale del riesame di Bari del 20 maggio scorso, che ne ha confermato la custodia cautelare in carcere per i delitti di partecipazione ad associazione di tipo mafioso e finalizzata al traffico di stupefacenti. Lamenta la mancanza di motivazione: a) in punto di gravità indiziaria, per avere il Tribunale omesso di considerare i numerosi procedimenti riguardanti il presunto clan di appartenenza, ai quali egli è rimasto estraneo o dai quali è uscito assolto; b) con riferimento alla dedotta inefficacia della misura ai sensi dell'art. 297, comma 3, cod. proc. pen.. 2. Ha depositato requisitoria scritta il Procuratore generale, concludendo per l'inammissibilità del ricorso. 3. Il ricorso non può essere ammesso per l'assoluta genericità dei motivi. Sotto il profilo della gravità indiziaria, esso non prova neppure a misurarsi con la pluralità di eterogenei e concludenti elementi indizianti rassegnati nell'ordinanza. Quanto, poi, all'operatività del meccanismo della c.d. ""contestazione a catena"", già l'ordinanza impugnata ha censurato la genericità della relativa deduzione, priva di qualsiasi elemento da cui poter desumere i relativi presupposti (connessione fra i reati oggetto dei diversi procedimenti, desumibilità dagli atti dei fatti oggetto delle successive ordinanze): lacune, queste, che non vengono colmate con il presente ricorso, con cui il difensore si limita semplicemente a riproporre la doglianza, senza neppure un riferimento ai provvedimenti custodiali precedenti ed al relativo oggetto. 4. L'inammissibilità del ricorso comporta obbligatoriamente - ai sensi dell'art. 616, cod. proc. pen. - la condanna del proponente alle spese del procedimento ed al pagamento di una somma in favore della Cassa delle ammende, non ravvisandosi una sua assenza di colpa nella determinazione della causa d'inammissibilità (vds. Corte Cost., sent. n. 186 del 13 giugno 2000). Detta somma, considerando la manifesta inconsistenza delle doglianze, va fissata in tremila euro. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della Cassa delle ammende. Manda alla cancelleria per gli adempimenti di cui all'art. 94, comma 1-ter, disp. att. cod. proc. pen.. Così deciso in Roma, il 2 dicembre 2021. ",2949
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211228/snpen@s60@a2021@n47243@tS.clean.pdf,"SENTENZA sul ricorso proposto da Aliotta Andrea, nato il 26/10/1991 a Caltanissetta avverso l'ordinanza del 29/07/2021 del Tribunale di Caltanissetta visti gli atti, il provvedimento impugnato e il ricorso; udita la relazione svolta dal consigliere Massimo Ricciarelli; letta la requisitoria del Pubblico Ministero, in persona del Sostituto Procuratore generale Tomaso Epidendio, che ha concluso per l'inammissibilità del ricorso; letta la nota di replica del difensore del ricorrente. RITENUTO IN FATTO 1. Con ordinanza del 29/7/2021 il Tribunale di Caltanissetta ha confermato in sede di appello cautelare quella del G.I.P. del Tribunale di Caltanissetta in data 12/7/2021, con cui è stata rigettata la richiesta di revoca o sostituzione della misura cautelare della custodia in carcere, applicata al predetto per il reato di cui all'art. 73, comma 4, d.P.R. 309 del 1990. Penale Sent. Sez. 6   Num. 47243  Anno 2021Presidente: FIDELBO GIORGIORelatore: RICCIARELLI MASSIMOData Udienza: 25/11/20212. Ha proposto ricorso Aliotta tramite il suo difensore. 2.1. Con il primo motivo denuncia violazione di legge in relazione al pericolo di reiterazione criminosa. Il Tribunale non aveva dato conto della concretezza e dell'attualità del pericolo, non potendosi dare rilievo alla gravità del reato e neppure al curriculum criminale del ricorrente. 2.2. Con il secondo motivo deduce violazione di legge in relazione alla mancata valutazione del tempo trascorso. Il Tribunale non aveva tenuto conto del tempo trascorso dai fatti, risalenti al settembre-dicembre 2019, e del conseguente affievolimento delle esigenze cautela ri. 2.3. Con il terzo motivo denuncia violazione dell'art 275, comma 3, cod. proc. pen, e vizio di motivazione in relazione alla concreta valutazione di adeguatezza e proporzionalità della misura, a fronte di misure meno afflittive, come gli arresti domiciliari. 3. Il Procuratore generale ha inviato requisitoria scritta, concludendo per l'inammissibilità del ricorso. 4. Il difensore del ricorrente ha inviato una memoria di replica alle conclusioni del Procuratore generale. 5. Il ricorso è stato trattato, ai sensi dell'art. 23, commi 8 e 9, d.l. n. 137 del 2020, senza l'intervento delle parti. CONSIDERATO IN DIRITTO 1. I tre motivi di ricorso possono essere esaminati congiuntamente e risultano nel loro complesso inammissibili. 2. Contrariamente a quanto difensivamente dedotto, il Tribunale, anche richiamando l'ordinanza genetica, ha sottolineato che gli elementi valutabili a carico del ricorrente erano tali da connotare il coinvolgimento continuativo del predetto in condotte di acquisizione di stupefacenti a fini di spaccio, suffragato da stabili contatti con i fornitori e da inequivoci riferimenti alla necessità di soddisfare le esigenze di propri clienti. Pur essendosi fatto riferimento a contatti e condotte risalenti alla seconda metà del 2019, nondimeno il Tribunale ha dato conto della circostanza che la 2 natura di quel coinvolgimento nel traffico di stupefacenti, correlato ad un curriculum criminale di rilievo, anche in materia di stupefacenti, e il fatto che il ricorrente non fosse stato distolto dal mantenere analoghi collegamenti con l'ambiente dei fornitori e acquirenti neppure dalla sottoposizione alla misura cautelare degli arresti domiciliari, valeva a dimostrare che il predetto era dedito stabilmente ad operazioni illecite di quella specie, che lo stesso non avvertiva alcuna remora e non aveva capacità di autocontrollo, essendo destinato a persistere in condotte analoghe. D'altro canto, il Tribunale ha anche osservato come non vi fosse alcun margine per l'applicazione di misure meno afflittive, proprio in ragione della riscontrata inidoneità della restrizione domiciliare, avendo il ricorrente continuato a mantenere i propri illeciti collegamenti anche durante una pregressa applicazione di quel tipo di misura ed essendo comunque possibile per il predetto agire anche avvalendosi del proprio domicilio. 3. In tal modo il Tribunale ha formulato una specifica ed adeguata valutazione, tale da rappresentare la continuità del pericolo sul piano temporale, fondata sia sulla personalità dell'accusato, desumibile anche dalle modalità del fatto per cui si procede, sia sull'esame delle sue concrete condizioni di vita, valutazione non implicante altresì l'individuazione di una ""specifica occasione"" per delinquere Sez, 2, n. 55216 del 18/9/2018, S.,274085; Sez. 5, n. 33004 del 3/5/2017, Cimieri, Rv. 271216): in particolare il Tribunale ha dato conto della persistenza della specifica capacità di compiere azioni analoghe a quelle venute in rilievo, a fronte di un lasso temporale non rilevante e tale da non costituire significativa cesura rispetto ad una pregressa attitudine criminale. Nel contempo ha ritenuto tutt'altro che illogicamente la sussistenza di ragioni tali da imporre la misura cautelare più rigorosa, in assenza di elementi idonei ad attestare un progressivo affievolimento delle esigenze di cautela. 4. A fronte di tale analisi i tre motivi di ricorso si risolvono nell'assertiva e astratta contestazione degli argomenti utilizzati dal Tribunale, ma non individuano né lacune della motivazione né vizi giuridicamente rilevanti della valutazione formulata, attraverso la quale è stata sottolineata sia la concretezza e attualità delle esigenze, non affievolitesi nel periodo trascorso, sia la necessità della custodia in carcere. 5. All'inammissibilità del ricorso segue la condanna del ricorrente al pagamento delle spese processuali e, in ragione dei profili di colpa sottesi alla 3 causa dell'inammissibilità, a quello della somma di euro 3.000,00 in favore della Cassa delle ammende. P. Q. M. Dichiara inammissibile il ricorso e condanna il ricorrente al pagamento delle spese processuali e della somma di euro 3.000,00 in favore della Cassa delle ammende. Manda alla cancelleria per gli adempimenti di cui all'art. 94, comma i-ter disp. att. cod. proc. pen. Così deciso il 25/11/2021 ",5973
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211213/snpen@s40@a2021@n45599@tS.clean.pdf,"letta la requisitoria del Procuratore Generale, che ha concluso per l'annullamento con rinvio SENTENZA sul ricorso proposto da: CASTAGNINI RENATO nato a FORTE DEI MARMI il 22/07/1947 parte offesa nel procedimento c/ SARTI MONICA nato a PRATO il 23/11/1971 avverso l'ordinanza del 04/06/2020 del TRIBUNALE di LUCCA visti gli atti, il provvedimento impugnato e il ricorso; udita la relazione svolta dal Consigliere EUGENIA SERRAO; Penale Sent. Sez. 4   Num. 45599  Anno 2021Presidente: DI SALVO EMANUELERelatore: SERRAO EUGENIAData Udienza: 18/11/2021RITENUTO IN FATTO E CONSIDERATO IN DIRITTO 1. Con l'ordinanza indicata in epigrafe, emessa in data 17/09/2020, il Tribunale di Lucca ha dichiarato inammissibile l'appello proposto dalla parte civile Castagnini Renato avverso la sentenza con cui il Giudice di Pace aveva assolto Sarti Monica con formula per non aver commesso il fatto dal delitto di cui all'art. 590 cod. pen. 2. Renato Castagnini ha proposto ricorso per Cassazione deducendo l'erronea declaratoria di inammissibilità dell'appello in/ violazione dell'art.582, comma 2, cod. proc. pen. in quanto, contrariamente a quanto sostenuto dal Tribunale di Lucca, l'appello non era stato presentato in data 2/12/2019, e dunque oltre il termine di 30 giorni per presentare impugnazione, decorrente dal quindicesimo giorno dalla lettura del dispositivo in udienza (7 ottobre 2019), bensì in data 21/11/2019, mediante deposito presso la cancelleria del Tribunale di Genova. 3. Il Procuratore Generale presso questa Corte, con requisitoria scritta, ha concluso per l'annullamento con rinvio. 4. Il ricorso è fondatoI in quanto l'appello avverso la sentenza emessa in data 7 ottobre 2019 dal Giudice di Pace di Lucca è stato presentato dal difensore della parte civile presso la cancelleria del Tribunale di Genova in data 21/11/2019, come del resto emerge dal timbro apposto dal responsabile funzionario giudiziario presso l'ufficio impugnazione di quel Tribunale, in conformità all'art. 582, comma 2, cod. proc. pen. e nel rispetto del termine previsto dall'art.585 cod. proc. pen. È peraltro pacifico che le parti possono documentare la tempestività del deposito dell'atto d'impugnazione soltanto attraverso il timbro di deposito apposto dall'ufficio ricevente, che ha natura pubblicistica, e fa quindi fede fino a querela di falso della data del deposito (Sez. 2, n. 45402 del 02/07/2018, Lombardo, Rv. 275510). 5. Per tali ragioni il provvedimento impugnato deve essere annullato senza rinvio, con trasmissione degli atti al Tribunale di Lucca per il giudizio. 2 P.Q.M. Annulla senza rinvio l'ordinanza impugnata e dispone trasmettersi gli atti al Tribunale di Lucca, per il giudizio. Così deciso il 18 novembre 2021  ",2723
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211223/snpen@s60@a2021@n47084@tS.clean.pdf,"SENTENZA sul ricorso proposto dal Procuratore della Repubblica presso il Tribunale di Oristano nel procedimento a carico di: Figus Peppinetto, nata a Morgongiori il 22/09/1957 avverso l'ordinanza del 30/07/2021 del Tribunale di Cagliari; visti gli atti, il provvedimento impugnato ed il ricorso; sentita la relazione svolta dal consigliere Fabrizio D'Arcangelo; udite le richieste del Pubblico Ministero, in persona del Sostituto Procuratore generale Perla Lori, che ha concluso chiedendo il rigetto del ricorso; sentito il difensore, avv. Rossella Oppo, che ha chiesto il rigetto del ricorso; RITENUTO IN FATTO 1. Con l'ordinanza impugnata il Tribunale di Cagliari ha rigettato l'appello proposto dal Pubblico Ministero presso il Tribunale di Oristano ai sensi dell'ad 310 Penale Sent. Sez. 6   Num. 47084  Anno 2021Presidente: FIDELBO GIORGIORelatore: D'ARCANGELO FABRIZIOData Udienza: 26/11/2021cod. proc. pen. avverso il rigetto della richiesta di applicazione della misura interdittiva della sospensione dall'esercizio di un pubblico ufficio di cui all'art. 289 cod. proc. pen. nei confronti di Peppinetto Figus deciso dal Giudice per le indagini preliminari del Tribunale di Oristano. Il Figus, in qualità di medico responsabile del punto vaccinale territoriale presso il poliambulatorio di via Pira in Oristano, è sottoposta ad indagine per plurime condotte di peculato, realizzate in concorso con i colleghi Clelia Peddìo e Saivatorangelo Piredda, medici responsabili del medesimo punto vaccinale, in quanto, avendo per ragioni del proprio ufficio il possesso o, comunque, la disponibilità di fiale del vaccino Pfizer, si sarebbe appropriato di diverse dosi, utilizzandole per vaccinare soggetti diversi (propri parenti e appartenenti alle forze dell'ordine) dagli aventi diritto in quel determinato frangente («fase 1») della campagna vaccinale (e, dunque, dagli operatori sanitari, dai residenti e del personale delle residenze sanitarie assistenziali e degli ultra ottantenni). 2. Il Tribunale di Cagliari, condividendo le valutazioni espresse dal Giudice per le indagini preliminari, ha escluso la gravità indiziaria relativa alle diverse ipotesi di reato configurate dall'accusa, sia per ragioni processuali che di diritto sostanziale. Secondo il Tribunale del riesame sarebbero, infatti, inutilizzabili le sommarie informazioni testimoniali rese dai beneficiari della vaccinazione «irregolare», in quanto, tali soggetti, peraltro congiunti o conoscenti degli indagati, sarebbero stati consapevoli sia del ruolo rivestito da questi ultimi, sia di non avere diritto ad essere vaccinati in quel periodo. Essendo, pertanto, i beneficiari della vaccinazione concorrenti nel reato, per lo meno nella forma del rafforzamento dell'altrui proposito criminoso, avrebbero dovuto essere interrogati con l'ausilio di un difensore ai sensi dell'art. 64 cod. proc. pen. e non già sentiti come persone informate sui fatti; tali dichiarazioni sarebbero, dunque, inutilizzabili ai sensi dell'art. 63, comma 2, cod. proc. pen. Secondo il Tribunale di Cagliari sarebbero stati, inoltre, insussistenti, per lo meno allo stato, elementi utili a confermare le condotte appropriative prospettate dal Pubblico Ministero ricorrente; gli indagati, infatti, non avrebbero distratto le fiale di vaccino dall'interesse pubblico in quanto non vi era stato un danno alla pubblica amministrazione. La pubblica accusa, infatti, non avrebbe provato che le condotte contestate e le preferenze irregolarmente accordate abbiano cagionato rallentamenti o criticità delle vaccinazioni degli aventi diritto o sulla campagna vaccinale in corso, condotta dagli indagati secondo i programmi e i risultati auspicati. 2 Il Tribunale del riesame ha negato, da ultimo, la stessa attualità del pericolo di recidiva addotto dal pubblico ministero a sostegno della richiesta del provvedimento interdittivo, posto che la persona sottoposta ad indagine aveva medio tempore ottenuto di essere esonerata dall'attività di somministrazione dei vaccini, elidendo le condizioni che avevano consentito la realizzazione delle condotte contestate, e che le stesse avevano carattere isolato nella sua attività professionale ed erano state poste in essere da un soggetto incensurato. 3. Il Pubblico Ministero della Repubblica presso il Tribunale di Oristano ricorre avverso il predetto provvedimento e ne chiede l'annullamento, deducendo due motivi e, segnatamente: - la violazione dell'art. 63, comma 2, cod. proc. pen., in relazione agli artt. 110 e 314 cod. proc. pen., non essendovi precisi indizi di reato che consentissero di ipotizzare il concorso dei beneficiari nell'appropriazione delle dosi di vaccino. Il Pubblico Ministero ricorrente rileva, peraltro, che le dichiarazioni di Marco Melis erano pienamente utilizzabili, in quanto, essendo il marito della cognata della persona sottoposta ad indagini, non era prossimo congiunto dell'indagato ai sensi dell'art. 307, quarto comma, cod. pen. e, dunque, non doveva essere avvisato della facoltà di astenersi ai sensi dell'art. 199 cod. proc. pen.; - la violazione dell'art. 192, comma 1, cod. proc. pen., in relazione all'art. 314 cod. pen., e il vizio di motivazione, in quanto il Tribunale di Cagliari non aveva valutato correttamente gli elementi di prova raccolti a sostegno della configurabilità dei fatti di peculato contestati; non sarebbe, infatti, necessario ad integrare il delitto di peculato che l'appropriazione della cosa da parte del pubblico ufficiale abbia inciso negativamente sul buon funzionamento dell'ufficio, bensì sufficiente solo che la condotta appropriativa abbia leso l'interesse alla legalità, all'imparzialità e al corretto agire della pubblica amministrazione. Rileva, inoltre, il pubblico ministero ricorrente come le dosi di vaccino fossero contingentate per provvedere prioritariamente alle persone estremamente fragili e che nessuna deroga nella scelta dell'ordine dei soggetti cui inoculare il vaccino fosse consentita ai sanitari dalla disciplina vigente; gli indagati, dunque, non avrebbero realizzato con le «vaccinazioni irregolari», peraltro eseguite dal Figus a casa sua, alcun interesse pubblico e anzi avrebbero agito in contrasto con le finalità pubbliche di contrasto della pandemia da Covid-19. CONSIDERATO IN DIRITTO 1. Il ricorso deve essere dichiarato inammissibile per carenza di interesse. 3 2. Il Pubblico Ministero ricorrente ha, infatti, censurato esclusivamente le statuizioni del Tribunale del riesame di Cagliari in punto di gravi indizi di colpevolezza, ancorché il rigetto dell'appello proposto ai sensi dell'art. 310 cod. proc. pen. sia stato motivato anche in ragione dell'assenza di esigenze cautelari concrete e attuali. Questo rilievo non consente al ricorso di superare il vaglio preliminare di ammissibilità. Il ricorso per cassazione promosso dal pubblico ministero avverso l'ordinanza del Tribunale cautelare che ha rigettato l'appello ex art. 310 cod. proc. pen. deve, infatti, essere sostenuto da un concreto interesse, richiesto dall'art. 568, comma 4, cod. proc. pen. quale condizione di ammissibilità di qualsiasi impugnazione: interesse che deve essere correlato agli effetti primari e diretti del provvedimento da impugnare, e che sussiste solo se il mezzo di impugnazione proposto sia idoneo a costituire, attraverso l'eliminazione di un provvedimento pregiudizievole, una situazione pratica più vantaggiosa per l'impugnante rispetto a quella esistente (cfr. Cass., Sez. Un., n. 6624 del 27/19/2011, dep. 17/02/2012, Marinaj, Rv. 251693). Del resto l'unico interesse che il pubblico ministero può perseguire, in sede cautelare, ha ad oggetto il mantenimento, la modifica o l'imposizione di una misura cautelare (Sez. 5, n. 46151 del 15/10/2003, P.m. in proc. Acunzo, Rv. 227860). Né, d'altra parte, il pubblico ministero ha un interesse contrario a quello dell'indagato circa l'accertamento della legittimità (o illegittimità) dell'ordinanza del tribunale del riesame per mezzo di una decisione irrevocabile idonea a fondare, ex art. 314, comma 2, cod. proc. pen., la tutela risarcitoria per la ingiusta detenzione, e in funzione preclusiva della stessa tutela risarcitoria. Infatti, la legittimazione sostanziale passiva in ordine a tale rapporto non compete al pubblico ministero ma allo Stato, in un giudizio contenzioso nel quale l'inquirente è organo obbligatoriamente interveniente, titolare di un diritto di impugnazione connesso al particolare aspetto pubblicistico della controversia, ma avulso da una situazione di diritto sostanziale spettante solo alla Stato nel suo complesso (Sez. 6, n. 2386 del 24/06/1998, Rv. 212898). 3. E', pertanto, inammissibile, per difetto di interesse, il ricorso per cassazione del pubblico ministero, proposto nei confronti dell'ordinanza di reiezione dell'appello avverso il provvedimento di rigetto della richiesta di misura cautelare, con cui lo stesso, senza nulla prospettare in ordine alle esigenze cautelari, si limiti a contestare unicamente il mancato riconoscimento della sussistenza dei gravi indizi di colpevolezza, atteso che l'accoglimento del gravame in ordine a tale profilo non potrebbe comunque condurre all'applicazione della 4 misura e, quindi, sarebbe privo di alcun risultato pratico vantaggioso per l'impugnante (ex plurimis: Sez. 3, n. 13284 del 25/02/2021, Pmt. c. Acanfora, Rv. 281010-01; Sez. 6, n. 12228 del 30/10/2018, dep. 2019, Pmt. c. De Gasparis, Rv. 276375). 4. Alla stregua di tali rilievi il ricorso deve essere dichiarato inammissibile. P.Q.M. Dichiara inammissibile il ricorso. Così deciso il 26/11/2021. Il Consigliere estensore Fabrizio D'Arcangelo Il Pr4idente Giorgìip Fidelbo i ",9649
http://www.italgiure.giustizia.it/xway/application/nif/clean/hc.dll?verbo=attach&db=snpen&id=./20211221/snpen@s20@a2021@n46775@tS.clean.pdf,"SENTENZA sul ricorso proposto da: KUMBULLA JETMIR (CUI 0388111) nato il 25/03/1989 avverso l'ordinanza del 23/07/2021 del TRIB. LIBERTA di VENEZIA udita la relazione svolta dal Consigliere ALFREDO MANTOVANO; lette le conclusioni del PG, in giudizio trattato con contraddittorio scritto, ai sensi dell'ad 23 DL n. 137/2020. RITENUTO IN FATTO e CONSIDERATO IN DIRITTO 1. Con ordinanza in data 23/07/2021- dep. 4/08/2021 il TRIBUNALE di VENEZIA-sez. riesame rigettava l'appello proposto da KUMBULLA Jetmir, condannato a pena di giustizia per il delitto di rapina pluriaggravata commesso a CASTELNUOVO del GARDA il 4/01/2017 e in attesa del giudizio davanti a questa S.C., contro l'ordinanza con la quale la CORTE di APPELLO di VENEZIA aveva rigettato la richiesta di revoca - o di sostituzione con misura meno afflittiva - degli arresti domiciliari, o comunque di autorizzazione al lavoro. La misura degli arresti domiciliari era stata applicata nei suoi confronti dal GUP del TRIBUNALE di VERONA con ordinanza del 21/06/2019, in sostituzione dell'originaria misura della custodia in carcere. Penale Sent. Sez. 2   Num. 46775  Anno 2021Presidente: GALLO DOMENICORelatore: MANTOVANO ALFREDOData Udienza: 09/12/2021KUMBULLA propone ricorso per cassazione e deduce quale unico motivo la violazione degli art. 606 co. 1 lett. b) e lett. e) in relazione agli art. 274 co. 1 lett. c) e 299 cod. proc. pen., e sottolinea: - il lungo tempo di detenzione cautelare, che aveva certamente comportato una attenuazione delle esigenze cautelari in origine esistenti, la cui valutazione non sarebbe stata dal Collegio del riesame correttamente rapportata al caso concreto; la positiva frequentazione settimanale del Serd, finalizzata a eliminare la sua dipendenza da alcol e da stupefacenti. 2. Il ricorso è inammissibile. Costituisce consolidato e condiviso orientamento di questo Giudice di legittimità (cf. da ultimo, con rif. alle pronunce di questa Sez. 2, sentenza n. 797 del 03/12/2020 dep. 12/01/2021 Rv. 280470 imputato Viti) che ""in tema di misure cautelari personali, la valutazione in ordine alla ""proporzionalità"" della misura implica l'apprezzamento della gravità dei reati che si ritiene probabile possano essere nuovamente commessi, sicché quando si rileva il pericolo di reiterazione di reati caratterizzati da ""violenza alla persona"", misure cautelari più attenuate possono ritenersi proporzionate solo se, all'esito di un rigoroso esame della personalità dell'accusato, si ritenga abbattuto il rischio di violazione delle regole di auto-contenimento""; cf. anche Sez. 2 sentenza n. 19559, del 25/2/2020, Rv. 279475. Proprio in relazione alla consistenza delle esigenze cautelari, e alla scelta della misura più adeguata a contenere la trasgressività manifestata dall'imputato, il TRIBUNALE ha reso una motivazione congrua, logica e non contraddittoria, poiché ha rimarcato come il giudizio di pericolosità specifica, ancorato al concreto pericolo di reiterazione di condotte omogenee e di adeguatezza della coercizione imposta, debba fondarsi sull'analisi dei fatti per i quali si procede - un reato ""particolarmente odioso per I modalità insidiose della condotta e fonte di allarme sociale"" - e sui gravi precedenti di importazione di stupefacenti e di rissa. 3. Operata tale prognosi, il TRIBUNALE ha mostrato di aver considerato la documentazione prodotta dalla difesa, poiché non si è limitato a fare riferimento al mero dato temporale. Ha escluso ogni incidenza della valutazione sulla fruizione di benefici penitenziari, in particolare la liberazione condizionale, una volta che la condanna diventi definitiva. Ha rimarcato che l'adempimento alle prescrizioni del programma di recupero dalle dipendenze è condotta doverosa per il ricorrente, e se mai la misura cautelare dovrebbe conoscere un 2 aggravamento nell'ipotesi della violazione delle prescrizioni imposte. Ha altresì tenuto presenti le eventuali prospettive di lavoro del ricorrente, poiché ha spiegato che nulla impediva di formulare nuova specifica istanza in tal senso, posto che la precedente si era agganciata a un periodo lavorativo già trascorso. Alla inammissibilità del ricorso consegue la condanna del ricorrente al pagamento delle spese processuali, nonché, ai sensi dell'art. 616 c.p.p., valutati i profili di colpa nella determinazione della causa di inammissibilità emergenti dal ricorso (Corte Cost. 13 giugno 2000, n. 186), al versamento della somma, che si ritiene equa, di euro tremila a favore della cassa delle ammende. P.Q.M. Dichiara inammissibile il ricorso e condanna il ricorrente al pagamento delle spese processuali e della somma di euro tremila in favore della cassa delle ammende. Così deciso il 9/12/2021 ",4701
